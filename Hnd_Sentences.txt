बात गलत हो तो गुस्सा सेलेब्रिटिज को भी आना लाजमी है ।
बृहस्पतिवार को पणज़ी में शुरू हुए ३६वें अंतर्राष्ट्रीय फिल्म महोत्सव के रंग में भंग उस समय पड़ा जब वहां पर तैनात सुरक्षाकर्मियों ने बॉलीवुड की अभिनेत्री बिपाशा बसु के साथ दुव्यर्वहार किया ।
सुरक्षाकर्मियों द्वारा की बदतमीजी के चलते बिपाशा का गुस्सा सातवें आसमान पर जा पहुंचा और पहले तो उन्होंने वहीं पर इन गार्ड्स की खैर खबर ली लेकिन बाद में गुस्से के चलते बिपाशा महोत्सव में बिना भाग लिए वापस लौट गई ।
गौरतलब है कि बिपाशा को ही यहां कार्यक्रम में दीप प्रज्जवलित करना था और उसके बाद पूरे प्रोग्राम में शिरकत करनी थी ।
लेकिन अभिनेत्री के इस कदम से वहां रंग में भंग पड़ गया ।
हालांकि वरिष्ठ अधिकारियों ने पूरे मामले की जांच की बात कही है लेकिन बंगाली बाला के साथ बदतमीजी के चलते अभी गार्ड्स के खिलाफ कोई कार्रवाई नहीं की गई ।
फिल्म महोत्सव में प्रकाश झा की नई फिल्म अपहरण का भी प्रीमियर होना है ।
गंगाजल के बाद झा की यह किसी अलग विषय पर बनी दूसरी फिल्म है ।
इस फिल्म में बिपाशा बसु ने भी बतौर अभिनेत्री काम किया है ।
इस फिल्म में उनके हीरो अजय देवगन बने है ।
चूंकि अपहरण का प्रीमियर यहां पर होना था इसीलिए बिपाशा की उपस्थिति इस समारोह में काफी अहम थी ।
इसके पूर्व पणज़ी में रंगारंग कार्निवाल के ३६वें अंतर्राष्ट्रीय फिल्म समारोह का शुभारंभ बड़े ही धूमधाम से हुआ ।
महोत्सव की सुरक्षा व्यवस्था को लेकर प्रशासन के द्वारा कड़े इंतजाम किए गये हैं और वह किसी भी तरह की कोताही नहीं बरतना चाहता ।
उधर एक अन्य समाचार के अनुसार कार्यक्रम में बदलाव करते हुए देवानंद ने अंतरराष्ट्रीय फिल्म समारोह में अपनी नई फिल्म मिस्टर प्राइम मिनिस्टर का प्रदर्शन नहीं करने का फैसला किया है ।
दरअसल वह इस फिल्म को सबसे पहले प्रधानमंत्री मनमोहन सिंह को दिखाना चाहते हैं ।
देवानंद ने बृहस्पतिवार को एक टीवी चैनल से बातचीत के दौरान बताया कि वह कई कारणों से अपनी नई फिल्म को इस समारोह में शामिल नहीं करना चाहते ।
वह पहले अपने प्रधानमंत्री को यह फिल्म दिखाना चाहते हैं ।
देवानंद ने बताया कि उनकी यह फिल्म ३० नवंबर को रिलीज होगी ।
सरकार की भूमिका अपनाते हुए झारखंड में माओवादी छापामारों का कहना है कि वे जल्द ही राज्य में पंचायत चुनाव कराएंगे ।
गौरतलब है कि झारखंड में पिछले २८ वर्षो से पंचायत चुनाव नहीं हुए हैं ।
माओवादियों ने यह निर्णय पिछले सप्ताह धनबाद में हुई अपनी सेंट्रल कमेटी की बैठक में लिया ।
माओवादियों से संबंध रखने वाले एक सूत्र ने बताया है कि माओवादी यह मानते हैं कि पंचायत चुनाव से ग्रामीण झारखंड में लोगों के बीच विभिन्न विवाद एवं मतभेद दूर होंगे ।
सूत्रों के अनुसार माओवादियों ने राज्य में विभिन्न चरणों में पंचायत चुनाव कराने का निर्णय लिया है , लेकिन यह केंद्रीय चुनाव आयोग द्वारा कराए जाने वाले किसी चुनाव के समान नहीं होगा ।
माओवादियों ने कहा है कि इस संबंध में विस्तृत जानकारी बाद में दी जाएगी ।
माओवादी - विरोधी अभियान में लगे झारखंड के एक वरिष्ठ पुलिस अधिकारी ने माओवादियों के इस निर्णय पर प्रतिक्रिया व्यक्त करते हुए कहा कि यह राज्य के गरीबों को माओवादियों द्वारा लुभाने का प्रयास है ।
माओवादियों के इस कदम को नाकाम करने के लिए राज्य सरकार को चाहिए कि वह राज्य में जल्द से जल्द पंचायत चुनाव कराए ।
गौरतलब है कि झारखंड नवंबर , २००० में बिहार से अलग हो गया था ।
इस क्षेत्र में पिछले २८ वर्षो से पंचायतों का गठन ही नहीं हुआ है ।
बिहार ने जहां २००१ में पंचायत चुनाव संपन्न कराए थे , लेकिन झारखंड में इस संबंध में कोई भी कदम नहीं उठाया गया था ।
अर्जुन मुंडा सरकार ने घोषणा की है कि वह इस वर्ष के अंत तक पंचायत चुनाव करा सकती है ।
झारखंड हाई कोर्ट ने भी राज्य में लंबे समय तक पंचायत चुनाव न कराए जाने के कारण अपनी नाराजगी व्यक्त की है ।
गौरतलब है कि राज्य में पंचायतों का गठन न होने के कारण केंद्र सरकार द्वारा पंचायतों को दिए जाने वाले प्रतिवर्ष ५ अरब के केंद्रीय अनुदान से भी झारखंड को हाथ धोना पड़ता है ।
नोएडा से अपने मॉडलिंग का सफर शुरू करने वाली सोनल चौहान ने शनिवार को ३३ देशों की बालाओं को पछाड़ते हुए मिस टूरिज्म इंटरकान्टिनेंटल का खिताब हासिल किया ।
यह खिताब पाने वाली सोनल देश की पहली लड़की है ।
यह प्रतियोगिता मलेशिया में हुई ।
मलेशिया से फोन पर सोनल ने अमर उजाला से खास बातचीत में कहा कि नोएडावासियों के प्यार के कारण ही मैं यहां तक पहुंची हूं ।
मलेशिया के कुचिंग शहर में नौ से २३ जुलाई तक यह प्रतियोगिता आयोजित की गई ।
प्रतियोगिता के बाद सोनल ने बताया कि विजेता के रूप में जब उसका नाम पुकारा गया तो उसे कुछ देर तक खुद पर विश्वास नहीं हुआ , क्योंकि वह मानकर चल रही थी कि यह प्रतियोगिता फिक्स है ।
प्रतियोगिता में ३४ देशों की बालाओं ने भाग लिया था ।
दूसरे नंबर पर मिस रूस नताशा और तीसरे नंबर पर मिस लेबनान सेन्ड्रा रहीं ।
सोनल ने बताया कि पुरस्कार के तौर पर उसे दस हजार मलेशियन बाट ( करीब दो लाख रुपये ) मिले हैं ।
वह दो - तीन दिन में नोएडा पहुंच रही है ।
सोनल ने बताया कि जजों ने जब उससे पूछा कि आपसे आपकी जगह किसी और का नाम विजेता में पूछा जाए तो आप किसका नाम लेना चाहेंगी , तब मैंने अपना नाम लिया , किसी और का नाम नहीं ले पाई ।
उन्होंने कहा कि वह अपने ड्रेस डिजाइनर दिल्ली के हेमेंद्र लालवानी व नंदिता राय तथा मुंबई के लॅसेल को विशेष धन्यवाद देना चाहती हैं ।
सोनल के पिता रघुराज सिंह चौहान पुलिस इंसपेक्टर हैं और सेक्टर - १४ में परिवार के साथ रहते हैं ।
उन्होंने बताया कि दिल्ली के गार्गी कॉलेज में दाखिला लेने के बाद किसी ने सोनल को कमेंट किया कि मिस इंडिया बनने के लिए आई है , उसी कमेंट ने आज उसे यहां तक पहुंचा दिया ।
उन्होंने कहा कि शुरू में तो वह इसके पक्ष में नहीं थे कि बेटी इन प्रतियोगिताओं में भाग ले ।
लेकिन , उसकी दृढ़ इच्छा के आगे उन्हें झुकना पड़ा ।
वह शुरू से ही अन्य बच्चों से अलग थी ।
कई विज्ञापनों में मॉडलिंग कर चुकी सोनल ने बीती रात जब खुद फोन कर घर वालों को बताया कि उसे विजेता चुना गया है तो पूरे घर में खुशी की लहर दौड़ गई और पटाखे छोड़े गए ।
वैदिक मंत्रोच्चार के बीच आज पूर्व प्रधानमंत्री पी. वी. नरसिंह राव की यहां हुसैन सागर झील के किनारे पूरे सैन्य सम्मान के साथ अंत्येष्टि की गई ।
प्रधानमंत्री जैसे देश के अहम पद तक पहुंचने वाले इस माटी पुत्र को हजारों लोगों ने नम आंखों से अंतिम विदाई दी ।
बुद्ध पूर्णिमा पार्क में राव की पार्थिव देह को उनके ज्येष्ठ पुत्र पी. वी. रंगाराव ने मुखाग्नि दी ।
इस मौके पर प्रधानमंत्री मनमोहन सिंह भी अपनी पत्नी के साथ उपस्थित थे ।
उनके अलावा अनेक केंद्रीय मंत्री और पक्ष विपक्ष के वरिष्ठ नेता भी मौजूद थे ।
नरसिंह राव का बृहस्पतिवार को दिल्ली स्थित एम्स में निधन हो गया था ।
अंतिम संस्कार के लिए उनका शव हैदराबाद लाया गया था ।
शनिवार को हैदराबाद के जुबली हाल से तिरंगे में लिपटे राव की अंतिम यात्रा निकाली गई ।
इससे पहले राव के परिजनों ने पितृ यज्ञ किया ।
इसमें उनके तीनों पुत्र और पांचों पुत्रियों ने हिस्सा लिया ।
गोरखा रेजिमेंट ने २१ गोले दागकर पूर्व प्रधानमंत्री राव को अंतिम सलामी दी ।
उस समय माहौल गमगीन हो गया और पूरा वातावरण नरसिंह राव अमर रहे , जैसे नारों से गूंज उठा ।
तेलुगु बिड्डा ( पुत्र ) राव प्रधानमंत्री के पद तक पहुंचने वाले पहले दक्षिण भारतीय थे ।
उन्हें विदा देने के लिए उनके करीमनगर जिले में स्थित वंगारा गांव से भी सैकड़ों ग्रामीण आए थे ।
इस मौके पर पूर्व प्रधानमंत्री एच. डी. देवगौड़ा , पूर्व उप प्रधानमंत्री लालकृष्ण आडवाणी , रक्षा मंत्री प्रणब मुखर्जी , वित्त मंत्री पी. चिदंबरम , कांग्रेस अध्यक्ष सोनिया गांधी के प्रतिनिधि मोतीलाल वोरा और अशोक गहलोत , आंध्र प्रदेश के राज्यपाल सुशील कुमार शिंदे , मुख्यमंत्री राजशेखर रेड्डी और तेलुगु देशम पार्टी के अध्यक्ष चंद्रबाबू नायडू भी उपस्थित थे ।
इसके अलावा अनेक केंद्रीय मंत्री और कई राज्यों के मुख्यमंत्री तथा राज्यपाल भी राव के अंतिम संस्कार में मौजूद थे ।
आंध्र प्रदेश सरकार ने शुक्रवार को हुसैन सागर झील के किनारे राव की अंत्येष्टि के लिए २.९ एकड़ जमीन को मंजूरी थी ।
बाद में यहां नरसिंह राव का स्मारक बनाया जाएगा ।
नरसिंह राव के अंतिम संस्कार में हिस्सा लेने के लिए प्रधानमंत्री मनमोहन सिंह शनिवार सुबह अपनी पत्नी गुरशरण कौर के साथ विशेष विमान से हैदराबाद पहुंचे ।
वह विमानतल से सीधे बुद्ध पार्क स्थित अंत्येष्टि स्थल पहुंचे ।
गौरतलब है कि राव के कारण ही मनमोहन सिंह राजनीति में आए ।
वह १९९१ से ९६ के दौरान राव सरकार में वित्त मंत्री थे ।
समाजवादी पार्टी के अध्यक्ष और उत्तर प्रदेश के मुख्यमंत्री मुलायम सिंह यादव ने शुक्रवार को एक बार फिर तीसरा मोर्चा बनाने की अपील की ।
कांग्रेस और भाजपा को आड़े हाथों लेते हुए उन्होंने कहा कि इन दोनों पार्टियों ने लोगों का विश्वास खो दिया है ।
इसके साथ ही उन्होंने कहा कि उत्तर प्रदेश सरकार प्रस्तावित ३७४० मेगावाट की गैस आधारित बिजली परियोजना पर रिलायंस के वाइस चेयरमैन अनिल अंबानी से बात करेगी , जिससे कि राज्य में अगले डेढ़ साल में बिजली की समस्या खत्म हो जाए और वह दूसरों को बिजली देने की स्थिति में पहुंच जाए ।
यादव ने शुक्रवार को यहां पार्टी सम्मेलन में कहा कि तीसरा मोर्चा कांग्रेस और भाजपा से समान दूरी बनाए रखेगा ।
उन्होंने कहा कि सपा भाजपा के खिलाफ लड़ाई लड़ रही है और इसी का नतीजा है कि उत्तर प्रदेश में भगवा पार्टी के कई दिग्गज नेताओं को हार का सामना करना पड़ा है ।
इसी के चलते राज्य में भाजपा के सांसदों की संख्या ६० से घटकर १० रह गई ।
इसके बावजूद कांग्रेस सपा पर भाजपा से सांठगांठ के आरोप लगाती है ।
यादव ने कहा कि जब हम भाजपा को बेदखल करने के लिए मुहिम छेडे हुए थे तब कांग्रेस सपा को कमजोर करने की कोशिश कर रही थी ।
रिलायंस की बिजली परियोजना के बारे में मुख्यमंत्री ने कहा कि उन्होंने यूपी विकास परिषद के अध्यक्ष अमर सिंह से कहा है कि वह अनिल अंबानी से बातचीत करें ।
उन्होंने कहा कि परियोजना में आने वाली बाधाओं को दूर करने में राज्य सरकार हर तरह की मदद उपलब्ध कराएगी ।
मुलायम ने कहा कि कर्नाटक में सपा बड़ी ताकत के रूप में उभरेगी ।
इसके साथ ही उन्होंने ऐलान किया कि हाल ही में भाजपा छोड़कर सपा में आए पूर्व मुख्यमंत्री एस. बंगरप्पा अगले विधानसभा चुनाव में पार्टी की ओर से मुख्यमंत्री पद के दावेदार होंगे ।
सम्मेलन की अध्यक्षता कर रहे बंगरप्पा ने कहा कि वह यह सोचकर भाजपा में शामिल हुए थे कि वह उसमें बदलाव लाएंगे , लेकिन वहां जाने के बाद महसूस हुआ कि उन्हें बदला नहीं जा सकता ।
सम्मेलन को सपा महासचिव अमर सिंह तथा सांसद जया बच्चन और जयाप्रदा ने भी संबोधित किया ।
देश की धार्मिक , सामाजिक और राजनीतिक समस्याओं के लिए आरएसएस के सरसंघचालक केसी सुदर्शन ने रविवार को स्थानीय मिनी स्टेडियम में आयोजित स्वयंसेवक सम्मेलन में गांधी , नेहरू और जिन्ना को कटघरे में खड़ा किया ।
उन्होंने कहा कि कांग्रेस का १९२० के खिलाफत आंदोलन को समर्थन एक भूल थी ।
इससे मुसलमान राष्ट्रीय समाज पर हावी हो गए ।
उन्होंने आरोप लगाया कि डॉ. श्यामा प्रसाद मुखर्जी की हत्या में शेख अब्दुल्ला की हुकूमत का हाथ था ।
जेल में गलत दवाइयां देकर उनकी हत्या कराई गई ।
संघ प्रमुख ने एक बार फिर दोहराया कि संघ के संगठन अनेक हैं किंतु विचारधारा एक ही है ।
सुदर्शन ने कहा कि प्रथम विश्व युद्ध में अंग्रेजों द्वारा तुर्की के खलीफा को गद्दी से हटाना भारत के मुसलमानों को रास नहीं आया ।
महात्मा गांधी ने इसके खिलाफ देश में मुसलिम समाज द्वारा शुरू किए गए आंदोलन को समर्थन देने का फैसला किया ।
डॉ. हेडगेवार और पंडित मदन मोहन मालवीय ने विरोध करते हुए इसके नकारात्मक परिणामों से अवगत कराया ।
गांधी ने कहा था कि ऐसी कोई आशंका नहीं है ।
दो साल तक गांधी ने मौलाना मोहम्मद अली और मौलाना शौकत अली के साथ समूचे देश का दौरा करके आंदोलन को जारी रखा ।
पर देश में अंग्रेजों ने इस आंदोलन को कुचल दिया ।
इसका गुस्सा मालाबार के हिंदुओं पर निकला ।
खलीफा को गद्दी से उतारने पर खिलाफत आंदोलन की विफलता का गुस्सा मुसलमानों ने १९२३ के मालाबार दंगों में १५०० हिंदुओं के कत्ल और बीस हजार लोगों का धर्मपरिवर्तन कर निकाला ।
डॉ. श्यामा प्रसाद मुखर्जी के जम्मू कश्मीर में प्रवेश और पूर्व प्रधानमंत्री लाल बहादुर शास्त्री के ताशकंद दौरे से पूर्व ही संघ के दूसरे सरसंघचालक माधवराव सदाशिवाराव गोलवलकर ने इन नेताओं की हत्या की आशंका को लेकर आगाह कर दिया था ।
उन्होंने कहा कि बीस साल बाद फिर जिन्ना ने मुसलिम लीग के कार्यकर्ताओं को पाकिस्तान बनाने की मांग पर भड़काया ।
१९४० ४७ के कालखंड में जिन्ना ने दंगे कराए ।
इन हालात में राष्ट्रीय समाज अथवा हिंदुओं को बचाने और बसाने का काम राष्ट्रीय स्वंयसेवक संघ के कार्यकर्ताओं ने किया ।
उस समय देश के नेता आजादी का जश्न मना रहे थे , पर संघ के कार्यकर्ता हिंदुओं की रक्षा में जुटे थे ।
कई स्वयंसेवकों का बलिदान इसका गवाह है ।
सुदर्शन ने कहा कि संघ बेशक देश को हिंदू राष्ट्र बनाने के लिए संघर्ष कर रहा है पर स्वतंत्रता आंदोलन में स्वयंसेवकों ने व्यक्तिगत तौर पर शामिल होकर संघर्ष किया था ।
उन्होंने कहा कि हिंदू राष्ट्र का जो छोटा सा पौधा डॉ. हेडगेवार ने १९४० में रोपा था , आगामी विजयदशमी के अवसर पर यह अस्सी साल का हो जाएगा ।
इसमें संघ की चार पीढ़ियों का योगदान रहा है ।
उन्होंने डॉ. श्यामा प्रसाद मुखर्जी के सुझाव पर दीन दयाल उपाध्याय , कुशा भाऊ ठाकरे , सुंदर सिंह भंडारी , अटल बिहारी वाजपेयी और लाल कृष्ण आडवाणी जैसे लोग राजनीतिक क्षेत्र में दिए ।
जनता पार्टी के नेताओं द्वारा १९७७ में आरएसएस से रिश्ते तोड़ने की शर्त पर इन नेताओं ने भाजपा का गठन किया ।
सुदर्शन ने कहा कि हर संगठन स्वतंत्र है , पर विचारधारा से कोई समझौता नहीं किया जा सकता ।
सुदर्शन ने कहा कि गुरु गोलवलकर की सौवीं जयंती पर संघ शताब्दी वर्ष मनाएगा ।
उन्होंने कार्यकर्ताओं से कहा कि विदेशियों के सांस्कृतिक आक्रमण के प्रति सचेत रहें और संघ के कार्य को आगे बढ़ाएं ।
राष्ट्रीय जनता दल राजद सुप्रीमो लालू प्रसाद यादव के साले सुभाष यादव ने उन पर गलत टिकट वितरण का आरोप लगाते हुए विद्रोह कर दिया है ।
सुभाष पार्टी के राज्यसभा सांसद हैं ।
उन्होंने कहा कि पार्टी के वास्तविक कार्यकर्ताओं की कीमत पर घोटालेबाजों और गलत तत्वों को राजद का टिकट दिया जा रहा है ।
बिहार की सत्ता से पैदल हो चुके लालू अपने जीवन का सबसे मुश्किल राज्य विधानसभा चुनाव का सामना करने जा रहे हैं ।
उन्होंने कहा कि चारा घोटाले के अभियुक्त आर. के. राणा के पुत्र को टिकट देने का संकेत दिया गया है जबकि वास्तविक पार्टी कार्यकर्ताओं ने , जिन्होंने राजद को खड़ा किया है , उन्हें पार्टी टिकट देने से मना किया जा रहा है ।
सुभाष का आरोप है कि राजद अध्यक्ष राणा को इसलिए टिकट देना चाहते हैं , जिससे चारे घोटाले में वे सरकारी गवाह न बन सके ।
क्योंकि लालू उस मामले में खुद भी आरोप का सामना कर रहे हैं ।
लालू की पत्नी पूर्व मुख्यमंत्री राबड़ी देवी के सबसे छोटे भाई सुभाष ने राजद के वरिष्ठ नेता और पूर्व मंत्री जगदानंद सिंह पर आरोप लगाया कि वह पार्टी हितों के खिलाफ काम कर रहे हैं ।
राजद के राष्ट्रीय प्रवक्ता शिवानंद तिवारी का नाम लिए बिना सुभाष ने लालू की इस बात के लिए आलोचना की कि चुनाव चिन्ह उनके आवास पर भेजा गया ।
इसी तरह पटना के राजद सांसद रामकृपाल यादव पर आरोप लगाया कि वे भी पार्टी के दानापुर , बिक्रम और पालीगंज के अधिकृत प्रत्याशियों के खिलाफ काम कर रहे हैं ।
लालू के सबसे छोटे साले ने कहा कि जिन लोगों का पार्टी की मजबूती में बहुत कम योगदान है , उन्हें तो टिकट से नवाजा जा रहा है लेकिन असली पार्टी कार्यकर्ता भीड़ का हिस्सा बनकर १ , अणे मार्ग पर इंतजार करते रहते हैं ।
उन्होंने इस बात का दृढ़ता से खंडन किया कि अपनी पत्नी रेणु देवी का टिकट कटने से उन्होंने विद्रोह किया है ।
सुभाष ने कहा कि वे दौड़ में शामिल नहीं हैं ।
आगरा में जिस तरह से एक विचाराधीन कैदी ने आत्महत्या की है और दूसरा हार्ट अटैक से मर गया , उसने एक बार फिर भारतीय जेलों की दुर्दशा को उघाड़ कर रख दिया है ।
देश में १२०० से ज्यादा जेलें हैं ।
और शायद ही कोई जेल हो जहां हर साल दसियों कैदी न मरते हों ।
कभी वे जेलकर्मियों की पिटाई से मरते हैं तो कभी जेल की यातनाओं और अपमान के कारण शर्मसार होकर आत्महत्या करते हैं ।
और उन कैदियों की तो बात ही मत कीजिए जो जेलों की बदहाली से होनेवाली बीमारियों और इलाज न मिलने के कारण दम तोड़ बैठते हैं ।
दरअसल जेल आज अपराध के अड्डे बनते जा रहे हैं ।
इसमें राजनेता , पुलिस और अपराधियों की सांठगांठ होती है ।
जेल सुधार के लिए अनेक बार समितियों का गठन हुआ है लेकिन उनकी सिफारिशों पर कभी अमल नहीं हुआ ।
राजधानी दिल्ली की मशहूर तिहाड़ जेल भी इस तरह के हादसों से बची नहीं है ।
तिहाड़ में ५ साल में ११६ मौतें हो चुकी हैं ।
अभी गत अप्रैल में ही वहां ३२ साल के चंद्रभान नाम के कैदी की रहस्यमय परिस्थितियों में मौत हो गई थी ।
इससे पहले २० मार्च को राजेश कुमार नाम के एक और कैदी ने जेल परिसर के शौचालय में फांसी लगाकर आत्महत्या कर ली थी ।
गाजियाबाद की डासना जेल में अब तक ४८ कैदियों की मौत हो चुकी है ।
वहां कमरुद्दीन नाम के एक कैदी की रहस्यमय मौत के बाद एक अन्य कैदी को प्रताड़ित करने के लिए जेल अधिकारी ने उसके पाले १०० कबूतरों को ही मौत के घाट उतार दिया था ।
गत मई महीने में वाराणसी में एक गैंगवार में संतोष गुप्ता ने अन्नू त्रिपाठी नाम के कैदी को मार डाला था ।
पश्चिम बंगाल के जलपाईगुड़ी के अलीपुरद्वार जेल में मार्च महीने पहले प्राजित दास नाम के एक युवा कैदी की रहस्यमय परिस्थितियों में मौत हो गई थी ।
वह पृथक कामतापुर की मांग करने वाले राजनीतिक दल का कार्यकर्ता था ।
यहाँ कुछ ऐसे उदाहरण हैं जो जेलों की दुर्दशा और वहां व्याप्त अराजकता को बयान करते हैं ।
क्यों है हमारे यहां जेलों की यह दुर्दशा ?
इसका सबसे बड़ा कारण है हमारी ढीली न्याय प्रणाली और लापरवाह सरकारी मशीनरी ।
राष्ट्रीय मानवाधिकार आयोग के आंकड़ों के मुताबिक देश के जेलों में सन २००४ में कुल ३३६१५२ कैदी थे ।
जबकि समस्त जेलों में सिर्फ २३७६१७ कैदियों को ही रखा जा सकता है ।
इनमें से भी सिर्फ २० - २५ प्रतिशत कैदी ही सजायाफ्ता थे । ७५ से ८० प्रतिशत तक विचाराधीन कैदी ।
ये कैदी अपने खिलाफ मुकदमा चलने का इंतजार करते रहते हैं ।
विचाराधीन कैदियों की एक अजीब दास्तान पिछले साल मानवाधिकार आयोग की ही एक और रिपोर्ट में सामने आई थी ।
असम के तेजपुर में पांच ऐसे कैदी मिले जो ३० से भी ज्यादा वर्षो से जेल में सड़ रहे थे बिना किसी मुकदमे के ।
इनमें से एक मचांग लालुंग की उम्र अब ७७ साल है ।
जो पिछले ५५ वर्षो से जेल की चक्की पीस रहा था ।
ये पांचों कैदी अब मनोरोगी हैं और वहां के मेंटल हॉस्पिटल में हैं ।
लालुंग ९ अगस्त , १९६७ को अंतिम बार कोर्ट में हाजिर हुआ था ।
वह अब कुछ भी नहीं बोलता ।
जेलों की जो हालत है , उसमें किसी कैदी का पागल हो जाना मामूली बात है ।
वर्षो तक मुकदमें का इंतजार जेलों में सड़ते इन विचाराधीन कैदियों को अवसाद में जाने को विवश कर देती है ।
उन्होंने अपराध किए हों या नहीं , उन्हें अमूमन अपराधी समझ लिया जाता है ।
और जेल के लोग हों या पुलिस , उनके साथ अपराधी की तरह ही बरताव करती है ।
अपराध कबूलने के लिए उन्हें तरह - तरह की यातनाएं दी जाती हैं ।
आम कैदी को वहां कदम - कदम पर भ्रष्टाचार का सामना करना पड़ता है ।
अपने परिजनों से मिलने के लिए भी जेलकर्मियों को घूस देनी पड़ती है ।
कुछ कैदी बताते हैं कि शारीरिक यातना तो फिर भी सहन की जा सकती है लेकिन जिस तरह की गाली - गलौज और बदतमीजी से जेल के लोग पेश आते हैं , वह असह्य होता है ।
लेकिन दूसरी तरफ बाहुबली किस्म के कैदी जेल को अपनी ऐय्याशी के अड्डे के रूप में इस्तेमाल करते हैं ।
कई बड़े अपराध सरगना तो यहीं से अपने गैंग का संचालन भी करते हैं और यह सब होता है जेलकर्मियों की मिलीभगत से ।
भारत में मोस्ट वांटेड अपराधी और कथित तौर पर पाकिस्तान में रह रहे अंडरवर्ल्ड डॉन दाऊद इब्राहिम पर अंतर्राष्ट्रीय स्तर पर शिकंजा कसा जा रहा है ।
इंटरपोल ने उसके खिलाफ एक एक विशेष अंतर्राष्ट्रीय नोटिस जारी करने का फैसला किया है ।
यह नोटिस उन अपराधियों के खिलाफ जारी किया जाता है , जो अल कायदा और तालिबान से संबंधों की वजह से संयुक्त राष्ट्र द्वारा वांछित हैं ।
इस नोटिस के जारी होने पर दाऊद के १८४ देशों में प्रवेश करने पर प्रतिबंध लग जाएगा ।
ये सभी देश अब उसकी संपत्ति जब्त कर सकेंगे ।
दाऊद के खिलाफ पहले ही रेड कॉर्नर नोटिस जारी किया जा चुका है ।
उसे अमरीका भी अपनी आतंकवादी सूची में डाल चुका है ।
आधिकारिक सूत्रों ने यहां बताया कि इंटरपोल की महासभा ने पिछले सप्ताह बर्लिन में एक प्रस्ताव पारित कर अल कायदा और तालिबान से जुड़े लोगों के खिलाफ एक विशेष अंतर्राष्ट्रीय नोटिस जारी करने का फैसला लिया ।
इस बैठक में भारत ने भी शिरकत की ।
यह नोटिस सभी १८४ सदस्य देशों को भेजा जाएगा ।
इन देशों में पाकिस्तान भी शामिल है ।
इसके चलते पाकिस्तान पर राजनीतिक दबाव बढ़ेगा कि वह अपने देश में फर्जी नाम से छिपे दाऊद को बाहर निकाले ।
इसके अलावा , दाऊद के फर्जी पासपोर्ट और नकली दस्तावेजों के आधार पर एक देश से दूसरे देश जाने पर भी अंकुश लगेगा ।
संयुक्त राष्ट्र के प्रस्ताव १२६७ के तहत जारी आतंकियों की सूची में दाऊद का नाम शामिल किया गया है ।
१९९३ के मुंबई बम विस्फोटों के जिम्मेदार दाऊद को संयुक्त राष्ट्र की इस सूची में भारतीय नागरिक बताया गया है ।जिसमें उसका जन्म स्थान महाराष्ट्र का रत्नागिरी दर्ज है व उसके पास भारतीय पासपोर्ट ए - ३३३६०२३३३६०२ है ।
भारत का मानना है कि दाऊद पाकिस्तान के कराची शहर में रह रहा है और वहीं से अपनी आतंकी गतिविधियों को अंजाम दे रहा है ।
इसके अलावा उसका आना - जाना दुबई में भी लगा रहता है ।
दाऊद को अमेरिका ने २००३ में विशेष दर्जे वाला वैश्विक आतंकवादी करार दिया है ।
इसके बाद ही अमेरिका ने उसकी संपत्ति जब्त कराने के लिए संयुक्त राष्ट्र में दस्तक दी है ।
इंटरपोल की ओर दाऊद के खिलाफ यह नया नोटिस जारी करने के बाद पाकिस्तान की मुसीबत बढ़ सकती है ।
राजद के वरिष्ठ नेता एवं केंद्रीय मंत्री रघुवंश प्रसाद सिंह ने आरोप लगाया है कि लोजपा के विधायकों को पाला बदलने के लिए तीन करोड़ रुपये , मंत्री पद और उनकी पत्नियों को विधान परिषद सदस्यता का लालच दिया गया था ।
उन्होंने कहा कि राजग ने बिहार में सरकार बनाने के लिए बहुत घटिया खेल खेला ।
ग्रामीण विकास विभाग के राज्य सचिवों के सम्मेलन के मौके पर प्रसाद ने बुधवार को पत्रकारों से कहा कि राजग ने लोकतंत्र को चोट पहुंचाने में कोई कसर नहीं छोड़ी ।
बिहार विधानसभा भंग करने को उन्होंने देर से लिया गया सही फैसला बताया ।
उन्होंने कहा कि विधायकों की खरीद - फरोख्त रोकने के लिए सदन को भंग करने के अलावा और कोई विकल्प नहीं था ।
विधायकों की खरीद - फरोख्त के गंदे खेल में शामिल होने के लिए भाजपा नेतृत्व वाले राजग की आलोचना करते हुए प्रसाद ने कहा कि चुनाव में सबसे बड़ी पार्टी के रूप में उभरने के बाद राजद ने सरकार बनाने का दावा पेश किया था ।
जबकि राजग ने दावा पेश करने के बजाय राज्यपाल से लालू प्रसाद को सरकार बनाने के लिए आमंत्रित न करने की मांग की ।
प्रसाद ने कहा कि झारखंड में राजग ने विधायकों का अपहरण कर उन्हें राजस्थान में रखा था , जबकि बिहार में उनका अपहरण कर झारखंड ले जाया गया ।
चुनावों की तारीख के बारे में उन्होंने कहा कि इस बारे में फैसला चुनाव आयोग का विशेषाधिकार है ।
चुनावों से पहले सियासी ताकतों के संभावित ध्रुवीकरण के बारे में उन्होंने सवाल टालते हुए कहा कि चुनावों से पहले पूर्ण गठबंधन हो जाएगा ।
लोजपा के साथ चुनावी गठजोड़ के बारे में प्रसाद ने कहा कि पासवान हो या नहीं , हम राजग को खत्म कर देंगे ।
दक्षिण एशियाई क्षेत्रीय सहयोग संगठन ( सार्क ) सम्मेलन का आयोजन ढाका में मई के अंतिम सप्ताह या जून के पहले सप्ताह में होने की संभावना है ।
भारत ने इस अवधि के दौरान इसमें शामिल होने की इच्छा व्यक्त की है ।
उधर , पाकिस्तान ने सोमवार को कहा कि दो बार स्थगित हो चुके इस सम्मेलन की तारीख तय करने के लिए उसने सार्क देशों से परामर्श शुरू कर दिया है ।
सरकारी सूत्रों के मुताबिक भारत सरकार ने बंगलादेश को संवाद भेजा है कि प्रधानमंत्री मनमोहन सिंह १३ मई को संसद सत्र के समापन के बाद सम्मेलन में शिरकत कर सकते हैं ।
उन्होंने कहा , इस बात पर भी सहमति है कि जून के दूसरे सप्ताह में बांग्लादेश में मानसून शुरू होने से पहले सम्मेलन का आयोजन किया जाए ।
सूत्रों ने बताया कि इसके लिए सबसे अधिक संभावित समय मई का अंतिम सप्ताह या जून का पहला सप्ताह हो सकता है ।
उन्होंने बताया कि अगर इस दौरान सम्मेलन आयोजित नहीं हुआ तो इसमें काफी देरी हो सकती है ।
सूत्रों ने बताया कि बंगलादेश में कानून - व्यवस्था की हालत में सुधार हुआ है । इसी वजह से भारत ने सम्मेलन में शामिल होने का फैसला किया है ।
उधर , पाकिस्तान के विदेश विभाग के प्रवक्ता जलील अब्बास जिलानी ने आज बताया , हमें सम्मेलन में शामिल होने के लिए भारत के तैयार होने की जानकारी है ।
उन्होंने कहा , हम नई तारीख तय करने के लिए बंगलादेश और सार्क देशों के संपर्क में हैं और जल्दी ही इसके तय होने की उम्मीद है ।
गौरतलब है कि श्री लंका , नेपाल , भूटान और मालदीव सहित सात देशों के इस क्षेत्रीय समूह का अध्यक्ष अभी पाकिस्तान है ।
२६ दिसंबर को सुनामी हादसे के बाद जनवरी में आयोजित होने वाला यह सम्मेलन स्थगित हो गया था ।
इसके बाद नेपाल में राजशाही द्वारा आपातकाल लगाने और बंगलादेश में सुरक्षा की हालत खराब होने के कारण भारत ने फरवरी में इसमें शामिल होने से इनकार कर दिया था ।
सार्क चार्टर के मुताबिक इसके सभी सात सदस्य देशों के प्रमुख या सरकार के उपस्थित होने पर ही सम्मेलन का आयोजन हो सकता है ।
भारत और पाकिस्तान के बीच बढ़ते संबंधों का असर कश्मीर के किचन में भी देखा जा रहा है ।
पाकिस्तान का मशहूर रॉक साल्ट कश्मीरी लोगों के किचन तक पहुंच चुका है ।
लोग इसे दोनों देशों के बीच बढ़ते रिश्ते के परिणाम के रूप में देख रहे हैं ।
कश्मीरी लोग इससे एक महत्वपूर्ण राजनीतिक सबक भी ले रहे हैं ।
कई दशकों की दुश्मनी के बाद नई दिल्ली और इस्लामाबाद के बीच अच्छे संबंधों की शुरुआत होने से पाकिस्तानी नमक अब आराम से बाजार में मिलने लगा है ।
अब इसे किराना दुकान में भी खरीदा जा सकता है ।
यह कोई सामान्य नमक नहीं है ।
कश्मीरी लोगों का इस नमक के साथ जज्बाती रिश्ता रहा है ।
कश्मीर के लिए इस नमक का महत्व इस बात से स्पष्ट होता है कि ६० वर्षो के दौरान यह कश्मीरी राजनीति का एक केंद्रीय मुद्दा रहा है ।
इतना ही नहीं , संवेदनात्मक स्तर पर भी यह लोगों को उद्वेलित करने वाला मुद्दा रहा है ।
१९४७ तक कश्मीर घाटी के जरिए पाकिस्तान से यह नमक झेलम घाटी कार्ट रोड होते हुए कश्मीर पहुंचता था ।
अक्टूबर , १९४७ में जब कश्मीर भारत का हिस्सा बन गया कश्मीर के नमक की आपूर्ति बाधित हो गयी और एक तरह से साल्ट फैमिन की स्थिति पैदा हो गयी ।
उत्तरी कश्मीर के ७६ वर्षीय मोहम्मद जमन ने कहा कि कश्मीर में विगत दो वर्षो से नमक की काफी कमी रही है ।
इसकी कीमत इतनी अधिक बढ़ गयी थी कि सिर्फ धनी आदमी ही इसका उपयोग कर सकते थे ।
यद्यपि १९४९ तक नमक की आपूर्ति कश्मीर घाटी में सामान्य हो गयी थी , लेकिन राजनीतिज्ञों की वजह से इसमें फिर से बाधा आ गयी ।
पाकिस्तानी रॉक साल्ट की अनुपलब्धता को घाटी में एक संवेदनशील राजनीतिक मुद्दा बना दिया गया ।
इसे नमक का सवाल की संज्ञा दी गयी ।
खासकर क्षेत्रीय नेशनल कांफ्रेंस ने चुनाव के दौरान इस मुद्दे को काफी तूल दिया ।
पार्टी का मकसद इस नमक के प्रति लोगों की कमजोरी को अपने पक्ष में भुनाना था न कि नमक की उपलब्धता सुनिश्चित कराना ।
चोरी और उस पर सीनाजोरी ! लक्मे इंडिया फैशन वीक में इस बार कुछ ऐसा ही चल रहा है ।
लगता है कि सारे नकलची यहीं पहुंचे हुए हैं ।
अगर कुछ ओरिजनल है तो पुराने दिग्गज फैशन डिजाइनरों का काम ही सिर चढ़कर बोल रहा है ।
लक्मे इंडिया फैशन वीक का सोमवार को छठा दिन था और सुबह की शुरुआत विवाद से ही हुई ।
बॉलीवुड के कॉस्ट्यूम डिजाइनर अकी नरुला के खिलाफ दिग्गज फैशन डिजाइनर सुनीत वर्मा ने एक प्रेस कांफ्रेंस बुलाई और बताया कि उन्होंने २००३ में जो आउटफिट तैयार किया था , उसे अकी नरुला ने चुराकर अभिनेता व गायक शाद अली की आने वाली फिल्म बंटी और बबली में रानी मुखर्जी को पहनाया है ।
यहां हम बता दें कि ये वही अकी नरुला हैं जिन्होंने सुपरहिट दिल चाहता है और चर्चित मानसून वेडिंग में कॉस्ट्यूम डिजाइन किया है ।
बहरहाल , लक्मे इंडिया फैशन वीक में सुनीत वर्मा की धुआंधार प्रेसकांफ्रेंस के बाद अकी नरुला को तो कुछ न कुछ जवाब देना ही था ।
सो , उन्होंने भी बाद दोपहर एक प्रेसकांफ्रेंस बुलाई और साफ - साफ कहा ! हां , मैंने इस आउटफिट को खुद डिजाइन नहीं किया है ।
बल्कि उन्होंने इसे मुंबई की एक दुकान ऑप्शन्स से ८ हजार रुपये में खरीदा है ।
मामला जब फिस्स होने लगा तो सुनीत वर्मा ने फिर सफाई पेश कर डाली ।
उन्होंने कहा ! दरअसल मैंने इसे एक पत्रिका में रानी मुखर्जी को एक फिल्म के प्रचार के सिलसिले में पहने देखा था तो उन्होंने आरोप साबित करने के लिए प्रेसकांफ्रेंस बुलाई थी ।
सुनीत ने दो तस्वीरें पेश कीं । जिसमें रानी ने लाइट ब्लू रंग की टॉप और कढ़े हुए ट्राउजर पहने हुए हैं ।
दूसरी फोटो में एक मॉडल ने यही आउटफिट पहना हुआ था और बकौल सुनीत इसे उन्होंने ओके ओके किया था ।
सुनीत बनाम अकी नरुला का विवाद निपटा या नहीं यह तो देर रात की पार्टी में तय होगा लेकिन इतना जरूर है कि जिस तरह चोरी और सीनाजोरी का दौर चल रहा है , लोग ही कहेंगे -- अरे ओरिजिनल ।।। ढूंढ़ते रह जाओगे ।
शांतनु गोयनका और तरुण तहलियानी का विवाद भी कुछ इसी तरह का है ।
तरुण तहलियानी फैशन की दुनिया का जाना माना है ।
रविवार को अचानक उनका मोबाइल हर मिनट बजने लगा ।
वजह - लोगों ने उन्हें बताया कि शांतनु गोयनका ने उनके डिजिटल प्रिंट वाली टीशर्ट की नकल कर ली है ।
यहां हम बता दें कि शांतनु गोयनका अभी उभरते हुए फैशन डिजाइनर हैं और इस बार उन्होंने लक्मे इंडिया फैशन वीक से इसकी शुरुआत की है ।
विवाद बढ़ा तो शांतनु ने सफाई पेश की कि डिजिटल प्रिंट ऐसी तकनीक नहीं है जिसका कोई कॉपीराइट होता हो ।
शांतनु ने कहा कि उनके और तरुण तहलियानी के काम में खासा फर्क है ।
शांतनु ने कहा कि उनकी लाइन क्रिस्टल वर्क से कढ़ी हुई है । जबकि तरुण के काम में कढ़ाई के साथ - साथ सजावट पर ज्यादा जोर दिया गया है ।
तरुण ने इस बात को इस तरह पेश किया - कुछ लोगों ने मुझे बताया कि हमारा काम काफी मिलता जुलता है ।
लेकिन शांतनु ने विजुअल प्रिंटिंग की है ।
यह ट्रेंड पूरे विश्व में चल रहा है और इसका कोई पेटेंट नहीं हो सकता ।
फैशन डिजाइनरों का कहना है कि सबसे ज्यादा नकल या चोरी मोनोपली डिजाइन की होती है ।
दिग्गज डिजाइनर इन बातों को बखूबी जानते हैं इसलिए कई बार ध्यान नहीं देते हैं ।
दिल्ली चूंकि मीडिया का मक्का - मदीना है इसलिए यहां चोरी उछालने पर इस बात की गारंटी तो रहती ही है कि माल भले न बिके लेकिन पब्लिसिटी और देर रात की पार्टियों में चर्चा तो होगी ।
जैसा कि डिजाइनर स्वप्न सीमा कहती हैं कि अगर हमारे डिजाइन की कॉपी नहीं होती है तो लगता है कि कहीं कुछ गड़बड़ है ।
नकलची या चोर इस बात का फायदा उठा रहे हैं कि ज्यादातर डिजाइनर अपने डिजाइन का पेटेंट या कॉपीराइट नहीं कराते ।
डिजाइनर वेंडेल रॅड्रिक्स का कहना है कि हम इतनी मशक्कत और पैसा खर्च करके भला अपने कितने डिजाइन कॉपीराइट करा सकते हैं ?
इसलिए हम लोग इस पचड़े में नहीं पड़ना चाहते ।
कश्मीर पर केंद्र के वार्ताकार एन. एन. वोहरा ने अपने पद से इस्तीफा दे दिया है ।
सूत्रों ने बताया कि वोहरा ने अपना इस्तीफा नई सरकार के शपथ ग्रहण करने के एक दिन बाद प्रधानमंत्री मनमोहन सिंह को सौंप दिया था ।
वोहरा ने मंगलवार को प्रधानमंत्री मनमोहन सिंह से मुलाकात कर उन्हें हुर्रियत कांफ्रेंस समेत राज्य के विभिन्न अलगाववादी समूहों से बातचीत की जानकारी दी ।
कश्मीर समस्या के हल के लिए साहसिक और गंभीर कोशिशों को जरूरी बताते हुए माकपा की राज्य ईकाई ने मंगलवार को केंद्र में कांग्रेस नेतृत्व वाले यूनाइटेड प्रोग्रेसिव अलायंस ( यूपीए ) से न्यूनतम साझा कार्यक्रम में पाकिस्तान के साथ वार्ता प्रक्रिया जारी रखने और अलगाववादियों को शामिल करने का प्रस्ताव रखा है ।
हुर्रियत कांफ्रेंस ने नए गृह मंत्री शिवराज पाटिल के कश्मीर में अलगाववादियों के साथ वार्ता जारी रखने के बयान का स्वागत करते हुए उम्मीद जताई है कि कांग्रेस नेतृत्व वाली यूपीए सरकार राजग सरकार के साथ वार्ता के नतीजों का सम्मान करेगी ।
सूत्रों ने बताया कि वोहरा ने राजग सरकार की ओर से उनकी नियुक्ति किए जाने की वजह से पद से इस्तीफा दिया है ।
हालांकि कांग्रेस नेतृत्व वाली यूपीए सरकार को अभी तय करना बाकी है कि वार्ता प्रक्रिया जारी रखने के लिए वोहरा को पद पर बनाए रखा जाए या फिर उनके स्थान पर किसी और को लाया जाए ।
वोहरा ने मंगलवार को प्रधानमंत्री मनमोहन सिंह से मुलाकात कर उन्हें हुर्रियत कांफ्रेंस समेत राज्य के विभिन्न अलगाववादी संगठनों के साथ उनकी वार्ता की जानकारी दी ।
वहीं , जम्मू कश्मीर में माकपा की राज्य ईकाई के सचिव एम. वाई. तारीगामी ने पत्रकारों से कहा कि हम यूपीए सरकार से न्यूनतम साझा कार्यक्रम में पाकिस्तान और कश्मीर के सभी संगठनों के साथ वार्ता को शामिल करने की अपील करते हैं ।
उन्होंने कहा कि राज्य में खूनखराबा रोकने के लिए राजनीतिक स्तर पर पाकिस्तान के साथ वार्ता शुरू करने और वार्ता में कश्मीर के विभिन्न विचारधाराओं वाले दलों को शामिल करने जैसे साहसिक कदम उठाने की जरूरत है ।
उन्होंने कहा कि प्रधानमंत्री मनमोहन सिंह और राष्ट्रपति परवेज मुशर्रफ या विदेश सचिवों के बीच बैठक जैसे साहसिक कदमों के जरिए संबंधों को मजबूती देने की जरूरत है ।
मौलाना अब्बास अंसारी के नेतृत्व वाले हुर्रियत कांफ्रेंस ने नए गृह मंत्री शिवराज पाटिल के कश्मीर में अलगाववादियों के साथ वार्ता जारी रखने के बयान का स्वागत किया है ।
संगठन ने उम्मीद जताई है कि नई सरकार राजग सरकार के साथ वार्ता के नतीजों का सम्मान करेगी ।
अंसारी ने कहा कि हम पाटिल के बयान का स्वागत करते हैं , जिसमें उन्होंने अलगाववादियों के साथ वार्ता जारी रखने की बात कही है ।
यह एक अच्छा संकेत है ।
केंद्रीय गृह मंत्री शिवराज पाटिल ने सोमवार को बताया कि पिछले २६ दिसंबर २००४ को आई सुनामी समेत पिछले एक साल में आई कई प्रमुख प्राकृतिक आपदाओं के नुकसान से उबरने के लिए देश को ३५,००० करोड़ रुपये की जरूरत है ।
पाटिल ने कहा कि पिछले एक साल में भारत में आई प्राकृतिक आपदाओं से हुई क्षति का मुकाबला करने के लिए काफी बड़ी रकम की जरूरत है ।
अकेले सुनामी से हुए विनाश की भरपाई के लिए १५,००० करोड़ रुपये की दरकार है ।
जबकि अन्य प्राकृतिक आपदाओं से हुई क्षति की पूर्ति के लिए तकरीबन बीस हजार करोड़ रुपये की जरूरत है ।
पाटिल ने इंडियन मर्चेंट्स चैम्बर और एसोचैम के आयोजित सम्मेलन डिजास्टर मैनेजमेंट फॉर सेफर इंडिया में कहा कि अंतर्राष्ट्रीय वित्तीय संस्थान इस दिशा में बड़े पैमाने पर सहायता देने को तैयार हैं ।
साथ ही कॉरपोरेट जगत , गैर सरकारी संगठन और लोगों ने भी खुले दिल से मदद की है ।
उन्होंने कहा कि राज्य सरकारें अपने संसाधनों का उपयोग करेंगी और केंद्र सरकार इसमें उनकी मदद करेगी ।
घरेलू शेयर बाजारों में शनिवार को हुई विशेष ट्रेडिंग में भी तेजी का दौर जारी रहा ।
एफआईआई और ऑपरेटरों के जोरदार समर्थन से कारोबार के दौरान एक समय बीएसई का सेंसेक्स ८९१२.१२ अंक तक चढ़ गया ।
हालांकि इसके बाद मुनाफा वसूली से सेंसेक्स कुछ घटकर ८८८९ अंक पर बंद हुआ ।
इसके बावजूद यह शुक्रवार के बंद स्तर ८८५३.२१ अंक से ३६ अंक ऊपर रहा ।
चार सत्रों में सेंसेक्स ३५४.०६ अंक बढ़ चुका है ।
बीएसई में आज सिर्फ ९७८.३७ करोड़ रुपये के ही सौदे हुए ।
बाजार सूत्रों के मुताबिक शेयरों में मौजूदा तेजी के पीछे एफआईआई की सक्रिय भूमिका रही है ।
एक हफ्ते में एफआईआई ने १३६४.५० करोड़ रुपये की लिवाली की है ।
सेंसेक्स को नई ऊंचाइयों पर पहुंचाने में एल एंड टी , भेल , हीरो होंडा , रिलायंस एनर्जी , ओएनजीसी , टाटा पावर और एनटीपीसी की मुख्य भूमिका रही ।
गन्ने के समर्थन मूल्य को लेकर किसान नेता महेंद्र सिंह टिकैत यूपी सरकार से दो - दो हाथ करने के मूड में हैं ।
सोमवार को उन्होंने कहा कि हमें समर्थन मूल्य से कुछ लेना - देना नहीं है ।
एक क्विंटल गन्ने से दस किलोग्राम चीनी बनती है ।
इसलिए सरकार आठ किलो का पैसा किसान को दे दे ।
टिकैत ने कहा कि उत्तर प्रदेश में गन्ने का समर्थन मूल्य कम होने के कारण किसानों के समक्ष गंभीर संकट उत्पन्न हो गया है ।
पड़ोस के राज्य में गन्ने का न्यूनतम मूल्य १३५ रुपये क्विंटल सरकार ने घोषित कर रखा है , जबकि उत्तर प्रदेश में यह अधिकतम १२० रुपये क्विंटल है ।
उन्होंने कहा कि इसके लिए एक नीति होनी चाहिए ।
टिकैत ने कहा कि वह गन्ने के मूल्य तय करने के लिए सरकारी प्रक्रिया में उलझना नहीं चाहते हैं ।
उन्होंने अपना फार्मूला सुझाया है ।
मसलन , एक क्विंटल गन्ने से दस किलोग्राम चीनी बनती है ।
जिसका बाजार भाव २०० रुपये होता है ।
सरकार दो किलोग्राम का खर्चा काटकर आठ किलोग्राम का भाव १८० रुपये किसान को दे ।
गन्ने से चीनी बनाने की प्रक्रिया में कई अन्य वस्तुएं भी बनती है , वह भी सरकार का मुनाफा है ।
टिकैत ने कहा कि आगामी २ जनवरी को गन्ने का समर्थन मूल्य बढ़ाये जाने तथा किसानों की अन्य समस्याओं को लेकर लखनऊ में महापंचायत बुलाई गई है , जिसके जरिए सरकार पर दबाव बनाया जाएगा ।
क्रिसमस के उपहारों से लदे आठ पाकिस्तानी कैदी सोमवार को वाघा बार्डर से होकर स्वदेश लौट गए ।
रिहा हुए कैदियों में १५ वर्षीय फराह मसीह तथा १७ वर्षीय अल्ताफ शाह भी शामिल है ।
भारत सरकार ने रविवार को ही इन कैदियों को रिहा कर दिया था ।
इन कैदियों को आज सीमा सुरक्षा बल बीएसएफ के असिस्टेंट कमांडर लखीराम यादव ने पाकिस्तान रेंजर्स के मेजर अब्दुल सुमेधी को सौंपा ।
इनमें चार कैदी मोहम्मद जाफर , राजा अशरफ , अनवर मसीह तथा मोहम्मद अख्तर जम्मू जेल में , जबकि इरशाद तथा मोहम्मद शरीफ संगरूर जेल में बंद थे ।
इन कैदियों में फराह मसीह नामक एक युवती भी शामिल है ।
नॅरवाल जिले केकोटली खान गांव की यह युवती तीन साल पहले गलती से भारतीय सीमा में चली आई थी ।
उसे बाद में जालंधर स्थित गांधी वनीता आश्रम में रखा गया था ।
पंद्रह वर्षीय अल्ताफ भी तीन साल पहले गलती से भारतीय सीमा में प्रवेश कर गया था , उसे फरीदकोट स्थित बाल संरक्षण गृह में रखा गया था ।
इसमें अब भी पांच पाकिस्तानी लड़के हैं ।
गृह मंत्रालय द्वारा इनके खिलाफ पासपोर्ट एक्ट का मामला वापस लिए जाने के बाद इन कैदियों की रिहाई का रास्ता साफ हो सका ।
चुनाव आयोग लोकसभा से दागी सांसदों की बर्खास्तगी के चलते खाली हुए सीटों के लिए उपचुनाव कराने को तैयार है ।
वर्तमान में देश के अधिकतर राज्यों में मतदाता सूचियों के संशोधन का काम चल रहा है ।
अगले महीने यह कार्य समाप्त हो जायेगा ।
चुनाव आयोग के सूत्रों के मुताबिक आयोग चुनाव कराने के लिए तैयार है ।
मतदाता सूची के संशोधन का कार्य पूरा होने पर आयोग उपचुनाव के बारे में निर्णय ले सकता है ।
पिछले शुक्रवार को दागी संसद सदस्यों को सदन से निष्काषित किये जाने के तुरंत बाद लोकसभा सचिवालय ने इस संबंध में अधिसूचना जारी कर दी थी ।
इसके अलावा उसी दिन दागी सांसदों के खिलाफ की गई कार्रवाई से चुनाव आयोग को अवगत करा दिया गया था ।
सूत्रों के मुताबिक संभवतः पहली बार चुनाव आयोग इतनी सीटों पर उपचुनाव कराएगा ।
राष्ट्रीय महिला आयोग को मिलने वाली शिकायतों पर यकीन करें तो मध्यप्रदेश के मुख्यमंत्री बाबूलाल गौर पर केवल दो सगी बहनों के यौन उत्पीड़न का आरोप नहीं है बल्कि दिल्ली में भी उनकी सताई हुई महिलाओं की तादाद कम नहीं है ।
हालांकि आयोग से की गई शिकायतों में इन महिलाओं ने अपना नाम पता नहीं बताया है ।
आयोग को पिछले एक माह के दौरान ऐसी कई महिलाओं की शिकायतें मिली हैं , जिनमें बाबू लाल गौर पर यौन उत्पीड़न के आरोप लगाए गए हैं ।
ये सभी शिकायती चिट्ठियां दिल्ली से ही भेजी गई हैं ।
ऐसे लिखने वालों को यह जानकर निराशा होगी कि आयोग ऐसे के आधार पर कोई कार्रवाई नहीं करेगा ।
आयोग का कहना है कि बिना नाम और पते वाली ऐसी किसी चिट्ठी में लगाए गए आरोपों के खिलाफ कोई कार्रवाई नहीं की जा सकती ।
राज्य में मची कुर्सी की लड़ाई और बाबूलाल गौर पर लगे यौन उत्पीड़न के आरोपों से केवल भाजपा मुख्यालय में ही परेशानी नहीं है बल्कि महिला आयोग में भी यह सवाल उठाए जा रहे हैं कि आखिर गौर के खिलाफ इतनी शिकायतें कौन कर रहा है ?
यदि ये महिलाएं सचमुच गौर की सताई हुई हैं तो उन लोगों ने नाम और पता गुप्त क्यों रखा है ?
आयोग की अध्यक्ष गिरिजा व्यास कहती हैं कि ऐसे आरोपों के खिलाफ कोई कार्रवाई नहीं की जा सकती ।
वे कहती हैं कि जब तक शिकायत करने वाला अपना नाम और पता नहीं बताता तब तक उसकी समस्या को आयोग कैसे सुलझा सकता है ?
आयोग को इन शिकायतों में सचाई से ज्यादा राजनीति नजर आ रही है ।
भाजपा में एक खेमा इस समय बाबू लाल गौर के खिलाफ राजनीतिक अभियान चला रहा है ।
कृषि मंत्रालय का मानना है कि पिछले कुछ दिनों देश के अधिकांश हिस्सों में हुई बारिश से खरीफ फसलों को नुकसान नहीं पहुंचा है ।
लेकिन मंत्रालय के अधिकारी मानते हैं कि आंध्र प्रदेश और महाराष्ट्र में ज्यादा बारिश के कारण फसलों को नुकसान हुआ है ।
मंत्रालय के आंकड़ों के मुताबिक पिछले साल की तुलना में धान की बुआई में १२.४ फीसदी का इजाफा हुआ है ।
केंद्रीय कृषि मंत्रालय कृषि वैज्ञानिकों से इत्तफाक नहीं रखता है । क्योंकि मंत्रालय का मानना है कि पिछले दिनों हुई बारिश से खरीफ फसलों को नुकसान नहीं पहुंचा ।
सूत्रों के मुताबिक वेदर वॉच ग्रुप की सामुहिक बैठक में अधिकारियों का कहना था कि पिछले दिनों हुई जोरदार बारिश से खरीफ फसलों को नुकसान नहीं पहुंचा है ।
सूत्र बताते हैं कि बारिश से राजस्थान , पश्चिमी उत्तर प्रदेश , गुजरात , हरियाणा और महाराष्ट्र समेत कई इलाकों में फसलों को नुकसान पहुंचा है ।
लेकिन मंत्रालय इस बात से सहमत नहीं है ।
कई राज्य सरकारें भी बारिश से हुए नुकसान की भरपाई के लिए केंद्र सरकार से आर्थिक मदद की गुहार लगा चुकी हैं ।
अधिकारियों का कहना है कि बारिश के कारण हुए नुकसान के आकलन के लिए फिलहाल राज्यों में अधिकारियों की टीम को भेजने की जरूरत नहीं है ।
हालांकि आंध्र प्रदेश में पिछले दिनों तेज बारिश और तूफान के कारण हुए नुकसान का जायजा लेने के लिए अधिकारियों का दल वहां गया था ।
कृषि मंत्रालय का मानना है कि बारिश का देर से बोई गई फसलों को फायदा मिलेगा ।
आंकड़ों के अनुसार धान की बुआई पिछले साल की तुलना में १२.४४ लाख हेक्टेयर में ज्यादा हुई है ।
जबकि गन्ने की रोपाई ३.८७ लाख हेक्टेयर में ज्यादा हुई है ।
कांग्रेस ने समाजवादी पार्टी द्वारा उत्तर प्रदेश के राज्यपाल के मऊ दौरे पर निशाना साधने पर कड़ा ऐतराज जताया है ।
पार्टी का कहना है कि सपा चोरी और सीना जोरी कर रही है ।
प्रदेश के मुख्यमंत्री मुलायम सिंह यादव खुद अपनी जिम्मेदारियों को अंजाम नहीं दे रहे हैं ।
संवैधानिक पद पर होने के नाते राज्यपाल अगर दंगा प्रभावित क्षेत्रों का दौरा करते हैं , तो इसमें कुछ गलत नहीं है ।
पार्टी महासचिव व उप्र के प्रभारी सत्यव्रत चतुर्वेदी ने कहा कि मुख्यमंत्री मुलायम सिंह यादव अपनी जिम्मेदारियों को सही तरह नहीं निभा रहे हैं ।
कहीं भी दंगा होने पर सबसे पहली जिम्मेदारी मुख्यमंत्री की होती है कि वह प्रभावित क्षेत्रों का दौरा करे और कानून व्यवस्था बहाल करे ।
पर मुलायम सिंह ने इस तरह की कोई पहल न कर राज्यपाल को भी वहां जाने से रोकने की कोशिश की ।
मजबूरन राज्यपाल को इजाजत के बगैर मऊ जाना पड़ा ।
चतुर्वेदी के मुताबिक , मुलायम सरकार राज्यपाल को वहां जाने से क्यों रोकना चाहती थी ।
राष्ट्रपति का नुमाइंदा होने के नाते राज्यपाल को प्रदेश के किसी भी हिस्से में जाने का हक हासिल है ।
राज्य सरकार को शायद यही डर था कि राज्यपाल के दौरे से इस सच्चाई से परदा उठ जाएगा कि खुद उसकी पार्टी के कार्यकर्ता वहां सांप्रदायिक तनाव को बढ़ावा दे रहे थे ।
कांग्रेस के मुताबिक , मुलायम सिंह यादव ने दिमागी बुखार पर भी इसी तरह परदा डालने की कोशिश की थी ।
कांग्रेस अध्यक्ष सोनिया गांधी के प्रभावित क्षेत्रों में दौरे के बाद इस बीमारी से मरने वाले बच्चों की तादाद सामने आई थी ।
कांग्रेस ने उप्र सरकार को सलाह दी है कि उसे इस तरह की राजनीति करने के बजाए कानून व्यवस्था व बुनियादी सुविधाओं की तरफ ध्यान देना चाहिए ।
शनिवार को बनारस में अटकने के बाद मानसून ने आज फिर रफ्तार पकड़ ली ।
रविवार को उत्तर भारत के कुछ हिस्सों में झमाझम बारिश हुई , जिससे भीषण गरमी से परेशान लोगों ने राहत की सांस ली है ।
दिल्ली तथा आसपास के क्षेत्रों में भी अच्छी बारिश हुई मगर यह मानसून पूर्व बारिश है ।
मौसम विभाग का मानना है कि इस बारिश के बाद अब दिल्ली में मानसून के समय पर आने की संभावना बढ़ गई है ।
वहीं विशेषज्ञों का मानना है कि मानसून पूर्व बारिश से खरीफ की बुआई में तेजी आएगी ।
साथ ही इससे अच्छी पैदावार होने की संभावनाएं भी पुख्ता हुई ।
आईसीएआर के महानिदेशक मंगला राय के मुताबिक रविवार की बारिश से पूरी बुआई प्रक्रिया को नया जीवन मिलेगा ।
मौसम विभाग के अनुसार पिछले चौबीस घंटों के दौरान पूर्वी और पश्चिमी उत्तर प्रदेश , हिमाचल प्रदेश , उत्तरांचल , पश्चिमी मध्य प्रदेश तथा राजस्थान के कई इलाकों में मानसून सक्रिय रहा है ।
पश्चिमी उत्तर प्रदेश के आगरा और बरेली तथा आसपास के क्षेत्रों में बारिश हुई ।
उधर , उत्तरांचल में देहरादून में मानसून दस्तक दे चुका है ।
राजस्थान की तरफ भी मानसूनी हवाओं ने रुख किया है और कोटा में बारिश होने की खबर मिली है । जबकि वहां हमेशा मानसून विलंब से पहुंचता है ।
अहमदाबाद , ग्वालियर में भी बारिश हो रही है ।
उत्तर भारत में रविवार को सबसे ज्यादा बारिश चंडीगढ़ ( १०३ मिमी ) में हुई , जबकि हरियाणा के अंबाला में ३८.३ मिमी बारिश रिकॉर्ड की गई तथा करनाल ( ४७.४ ) में भी जमकर बरसात हुई ।
पंजाब के लुधियाना में १५.३ तथा पटियाला में ६५.४ मिमी बारिश हुई ।
शिमला में भी १७.१ तथा सुंदरनगर में ३१.४ मिमी बारिश हुई ।
मुंबई में जमकर बरसात हो रही है तथा अगले कुछ दिनों तक जारी रहने की संभावना है ।
उधर , देश भर में बारिश से जुड़े हादसों में १२ लोगों की मौत हो गई ।
देश के प्रमुख आईटी शो के मंच का इस्तेमाल करते हुए पूर्व प्रधानमंत्री और जनता दल एस सुप्रीमो एच. डी. देवगौड़ा ने बुधवार को आईटी क्षेत्र के एक धड़े के खिलाफ नए सिरे से निशाना साधा ।
पूर्व प्रधानमंत्री ने आईटी दिग्गजों पर कर्नाटक में कांग्रेस के साथ उनकी पार्टी की गठबंधन सरकार को अस्थिर करने के लिए अभियान छेड़ने का आरोप लगाया ।
बंगलोर आईटी इन २००५ में शामिल न होने की अपनी योजना में फेरबदल करते हुए देवगौड़ा ने इस आयोजन के मौके पर आरोप लगाया कि आईटी क्षेत्र के एक धड़े ने गठबंधन सरकार के सत्ता में आने के बाद दो या तीन महीनों से एक अभियान छेड़ रखा है ।
कहा जा रहा है कि आईटी कंपनियां आधारभूत ढांचे की कमी की वजह से बंगलोर छोड़ कर जा रही हैं ।
चार दिन के इस आयोजन में मुख्य अतिथि के तौर पर मौजूद देवगौड़ा ने इस धड़े पर गठबंधन सरकार के बारे में नकारात्मक प्रभाव बनाने का आरोप लगाया ।
भारत और पाकिस्तान के विभाजन से छिन्न भिन्न हुए परिवारों का दर्द मंगलवार को रेलवे स्टेशन के पाह्म्कग जोन में देखने को मिला ।
नसीम कौसर की आंख से बहने वाला एक एक कतरा उनकी पीड़ा को बयां कर रहा था ।
वे पैंतालीस सालों के बाद पाकिस्तान में रहने वाले अपने मामा से मिल रही थीं ।
अपने मामा के गले मिलते ही उनकी आंखें बेकाबू होकर भीग गईं ।
इस दृश्य से रेलवे स्टेशन पर मौजूद हर व्यक्ति की आंखों में नमी आ गई ।
हालांकि कौसर को अपने मामा से मिलने की खुशी तो थी ही , लेकिन यह भी मलाल था कि भाई को देखने के इंतजार में उनकी मां तड़प तड़प कर मर गई ।
उधर , पाकिस्तानी शिष्टमंडल की अगुवाई करने वाले सरदार मोहम्मद आलम खान भी भांजी से लिपटकर रोये ।
मोहम्मद आलम खान का पहला यही सवाल था कि मेरी बहन कैसी है , लेकिन जब उसे पता चला कि वे अल्लाह को प्यारी हो गईं तो उनकी आंखों से निकले आंसू रोके नहीं रुक रहे थे ।
इस भावुक दृश्य को शब्दों में बयान नहीं किया जा सकता है ।
नसीम कौसर की बेटी शैला के चेहरे से भी विभाजन की पीड़ा का अहसास किया जा सकता था । जिसने अपने नाना को पहली बार देखा ।
व्यस्तता के चलते शिष्टमंडल को जल्द रवाना होना था , लेकिन समय की सीमा को भूलकर सभी सदस्य भावनाओं के समुद्र में बह गए ।
राज्य सरकार की अधिकारी नसीम कौसर ने अमर उजाला को बताया कि पैंतालीस सालों के बाद उसे अपने मामा से मिलने की बहुत खुशी है , लेकिन इस बात का मलाल भी है कि मेरी मां उन्हें देखने के लिए तड़पती रहीं ।
उसने बताया कि मां का देहांत २००२ में हुआ , अगर मेरी मां जिंदा होती तो शायद मुझे इससे बड़ी खुशी कभी नहीं मिलती ।
नसीम का कहना था कि उसके मामा रावलपिंडी में रहते हैं और वे पाकिस्तान रेडियो के लिए काम करते रहे हैं ।
जब मैं पांच साल की थी तो मैने उन्हें देखा था ।
तमन्ना तो थी , लेकिन दोनों मुल्कों की दूरियों ने हमें दूर रखा है ।
हम चाहते थे कि विभाजित परिवारों को मिलने का पूरा मौका दिया जाए ।
शैला का चेहरा भी उसकी खुशी बयां कर रहा था ।
उसका कहना था कि हमने सोचा भी नहीं था कि दोनों तरफ से ऐसा कोई प्रयास होगा जो हमारे परिवार को मिलाएगा ।
इस प्रयास को जारी रखने की जरुरत है ताकि विभाजित परिवारों को एक दूसरे से मिलने का मौका मिल सके ।
शैली ने पहली बार अपने नाना को देखा है तथा वह चाहती है कि वह भी पाकिस्तान जाकर उनके पूरे परिवार से मिले ।
ईरान के परमाणु कार्यक्रम पर अंतर्राष्ट्रीय परमाणु ऊर्जा एजेंसी ( आईएईए ) में पेश प्रस्ताव पर भारत के अमेरिका और यूरोपीय संघ के साथ मतदान करने की भाजपा ने तीखी आलोचना की है तथा सरकार पर विपक्ष को विश्वास में नहीं लेने का आरोप लगाया ।
इसके साथ ही पार्टी ने पिछले दिनों न्यूयार्क में प्रधानमंत्री मनमोहन सिंह और पाक राष्ट्रपति परवेज मुशर्रफ के बीच हुई बातचीत का ब्यौरा भी सार्वजनिक किए जाने की मांग की है ।
पूर्व विदेश मंत्री और भाजपा के वरिष्ठ नेता जसवंत सिंह ने नियमित ब्रीफिंग के दौरान कहा कि इस प्रस्ताव पर भारत ने ईरान के खिलाफ मतदान तो किया है लेकिन वह इसकी महत्ता को समझा पाया है , या नहीं कहना मुश्किल है ।
उन्होंने कहा कि क्या इस प्रस्ताव पर हस्ताक्षर करने का फैसला कैबिनेट में लिया गया था ?
विपक्षी राजनीतिक दलों की राय इस मामले में क्यों नहीं ली गई ?
उन्होंने इस बात पर भी आपत्ति जताई कि सरकार इस मामले में अधिकारियों के जरिये अपनी स्थिति स्पष्ट करने की कोशिश कर रही है जबकि यह राजनीतिक फैसला है तथा प्रधानमंत्री या विदेश मंत्री को इस बारे में स्पष्टीकरण देना चाहिए ।
खासकर यह बताना चाहिए कि भारत की आणविक नीति और सुरक्षा पर इस कदम से क्या प्रभाव पड़ेगा ?
उन्होंने यह भी मांग की कि पिछले दिनों न्यूयार्क में प्रधानमंत्री मनमोहन सिंह और पाकिस्तान के राष्ट्रपति परवेज मुशर्रफ के बीच हुई बातचीत का भी खुलासा किया जाना चाहिए ।
पाक के जनरल करामात ने बातचीत से पूर्व यह बयान दिया था कि न्यूयॉर्क में मनमोहन सिंह के साथ सियाचिन और कुपवाड़ा से फौजें हटाने पर बातचीत होगी ।
दोनों नेताओं की मुलाकात न्यूयार्क में हुई , लेकिन क्या बातचीत हुई इसका ब्यौरा अभी तक सार्वजनिक नहीं किया गया है ।
बिहार विधानसभा चुनाव में धर्मनिरपेक्ष पार्टियों के एकजुट होकर चुनाव मैदान में उतरने की कांग्रेस की कोशिशें नाकाम होती जा रही हैं ।
लोक जनशक्ति पार्टी के अध्यक्ष रामविलास पासवान ने कांग्रेस से साफ कह दिया है कि उन्हें मुस्लिम मुख्यमंत्री के अलावा कोई समझौता मंजूर नहीं । जबकि कांग्रेस का कहना है कि पासवान की शर्त पर चुनाव नतीजों के बाद ही विचार किया जा सकता है ।
बकौल कांग्रेस , उसकी पहली प्राथमिकता सांप्रदायिक शक्तियों को शिकस्त देना है ।
केंद्रीय मंत्री रामविलास पासवान को मनाने की कोशिशों के तहत कांग्रेस महासचिव दिग्विजय सिंह ने उनसे मुलाकात की ।
मुलाकात के बाद दिग्विजय ने कहा कि वह अभी तक पासवान को मनाने में कामयाब नहीं हुए हैं ।
पासवान की मुस्लिम मुख्यमंत्री की शर्त के बारे में दिग्विजय सिंह ने कहा कि पासवान को पहले कांग्रेस व सहयोगी दलों के साथ मिलकर चुनाव लड़ना होगा ।
चुनाव में जीत के बाद मुख्यमंत्री पर विचार किया जाएगा ।
कांग्रेस पहले से किसी मुख्यमंत्री को पेश करने के हक में नहीं है ।
पासवान ने आज साफ कहा कि अगर राष्ट्रीय जनता दल मुस्लिम मुख्यमंत्री की शर्त को मानने को तैयार है तो वह गठबंधन पर विचार कर सकते हैं ।
पासवान ने कांग्रेस को यह दलील देते हुए भी अपनी शर्त पर राजी करने की कोशिश की कि कांग्रेस धर्मनिरपेक्षता के लिए बड़ी - बड़ी कुर्बानी देती रही है । इसलिए क्या वह उनकी इस शर्त को स्वीकार नहीं कर सकती ।
कांग्रेस चुनाव से पहले मुख्यमंत्री के बारे में पासवान की शर्त से सहमत नहीं है ।
इसलिए , दोनों नेताओं की मुलाकात बेनतीजा रही ।
दरअसल , दिग्विजय ने पासवान को पहली मुलाकात में ही साफ कर दिया था कि कांग्रेस चुनाव नतीजों से पहले उनकी मुस्लिम मुख्यमंत्री की शर्त को स्वीकार करने के लिए तैयार नहीं है ।
शनिवार की शाम ग्रेटर नोएडा स्थित जेपी ग्रीन गोल्फ कोर्स क्लब में राजस्व इंटेलीजेंस निदेशालय ( डीआरआई ) की टीम ने छापा मार कर जेपी समूह की २८ आयातित कारों को जब्त कर लिया ।
समूह द्वारा २.५ करोड़ रुपये का आयात शुल्क नहीं चुकाए जाने के आरोप में कारों को जब्त किया गया है ।
सूत्रों के मुताबिक जब्त की गई कारों में अधिकतर टोयोटा कंपनी की हैं ।
हालांकि समूह के प्रबंध निदेशक मनोज गौड़ ने कहा कि इन कारों का आयात कानून के तहत किया गया और सभी शर्तों का पूरी तरह पालन किया गया है ।
उन्होंने कहा कि जेपी होटल्स ने प्रस्तावित कार रेंटल व्यापार के लिए छह महीने से अधिक समय पहले इन कारों का आयात किया था ।
बाद में रेंटल व्यापार की योजना स्थगित कर दी गई ।
उन्होंने कहा कि रेंटल व्यापार के लिए अब तक इन कारों का उपयोग नहीं किया है ।
इन कारों का स्वामित्व जेपी होटल्स के पास ही है ।
उन्होंने कहा कि हम डीआरआई के साथ सहयोग करेंगे ।
डीआरआई सूत्रों ने बताया कि इस संबंध में मामला दर्ज कर लिया गया है और जांच जारी है ।
सूत्रों के मुताबिक दिल्ली स्थित डीआरआई विभाग की टीम ग्रेटर नोएडा स्थित गोल्फ कोर्स में आ धमकी ।
टीम में करीब छह सदस्य थे ।
इन्होंने गोल्फ कोर्स में घुसते ही गेट बंद करवा दिए और किसी को भी अंदर जाने की इजाजत नहीं दी ।
उल्लेखनीय है कि पूर्व में भी डीआरआई ने अभिनेता सुनील शेट्टी , कई नेताओं और उद्योगपतियों की कारें बिना आयात शुल्क भरे खरीदने पर जब्त कर ली थीं ।
केंद्रीय कृषि मंत्री शरद पवार ने लोगों से जमकर चिकन खाने का आह्वान किया है ।
उन्होंने कहा कि बर्ड फ्लू के कारण खौफ का जो माहौल बना , उसके परिणामस्वरूप पोल्ट्री उद्योग पर प्रतिकूल प्रभाव पड़ा है ।
उधर , गुजरात के सूरत जिले के उच्छल तालुका और इसके आस पास के पोल्ट्री फार्मों में मुर्गों को मारने का काम लगभग पूरा हो गया है ।
लेकिन , अधिकारियों के सामने सबसे बड़ी चुनौती यह है कि वर्षों से जमे हुए मुर्गों के मल को कैसे साफ किया जाए ?
दूसरी ओर , स्वित्जरलैंड की दवा बनाने वाली कंपनी रोशे ने अप्रैल तक टेमीफ्लू के ३० हजार पैकेट देने की बात कही है ।
बर्ड फ्लू से निपटने के लिए इंडियन काउंसिल ऑफ मेडिकल रिसर्च ( आईसीएमआर ) देश में चार बायो सेफ्टी लेवल ३ ( बीएसएल ३ ) प्रयोगशाला बना रहा है ।
विश्व स्वास्थ्य संगठन के एक वरिष्ठ अधिकारी का मानना है कि प्रवासी पक्षी बर्ड फ्लू का कारण हो सकते हैं ।
हालांकि अभी इसके वास्तविक कारणों का कोई पता नहीं चल पाया है ।
लातूर में रविवार को अखिल भारतीय कृषि , मवेशी और दुग्ध विकास प्रदर्शनी का उद्घाटन करते हुए शरद पवार ने कहा कि टीवी चैनलों पर बर्ड फ्लू की खबरें देखने के बाद हमने चिकन और अंडे खाने बंद कर दिए ।
यहां तक कि पार्लियामेंट कैंटीन में भी चिकन पर पाबंदी लग गई ।
इसके बाद रेलों , विमानों और सेना में चिकन पर पाबंदी लग गई ।
उन्होंने आगे कहा कि शाकाहारी बेशक शाक सब्जी अथवा घास खाएं ।
उन्होंने लोगों का आह्वान किया कि वे जमकर चिकन खाएं ।
उन्होंने आगे कहा कि अगले एक दो दिनों में २० लाख से भी अधिक अंडों के सड़ने का खतरा है ।
उधर , गुजरात के गो प्रजनन एवं संरक्षण सचिव डी. के. राव ने कहा कि मुर्गों को मारने का काम लगभग पूरा हो गया है ।
मगर अब हमारे सामने बहुत ही मुश्किल काम है कि वर्षों से जमे पक्षियों के मल को कैसे साफ किया जाए ?
उन्होंने बताया कि सूरत में बर्ड फ्लू फैलने की आशंका के मद्देनजर राज्य पशुपालन विभाग ८० हजार पोल्ट्री चिकन को मार चुका है और हजारों अंडों को भी नष्ट कर चुका है ।
दूसरी ओर , रोशे इंडिया के प्रबंध निदेशक गिरीश तेलंग ने कहा है कि कंपनी सरकार को अप्रैल तक टेमीफ्लू के ३० हजार पैकेट उपलब्ध कराएगी ।
उन्होंने आगे कहा कि फिलहाल जरूरत इस बात की है कि जिस जगह टेमीफ्लू की आवश्यकता है वहां इसे कैसे उपलब्ध कराया जाए ।
इसके अलावा यह सुनिश्चित करने की भी जरूरत है कि इस दवा का दुरुपयोग न होने पाए ।
इंडियन काउंसिल ऑफ मेडिकल रिसर्च ( आईसीएमआर ) के महानिदेशक एन. के. गांगुली ने बताया कि दिल्ली , चेन्नई , कोलकाता और पुणे में बायो सेफ्टी लेवल ३ लैबोरेटरी बनाए जाएंगे ।
घर वालों ने प्रेमी संग निकाह करने से इंकार कर दिया तो साबिरा खातून सज धजकर अपने प्रेमी के घर पहुंच गई और खुद को कमरे के भीतर बंद कर लिया ।
साफ कह दिया : निकाह करूंगी तो तालिब से वरना उसके दरवाजे पर जान दे दूंगी ।
थानाध्यक्ष ने भी उससे जिद छोड़ने को कहा लेकिन साबिरा टस से मस नहीं हुई ।
थक हार कर शनिवार को साबिरा और तालिब का निकाह करा दिया गया ।
प्यार को पाने का यह अनूठा तरीका नौगावां सादात थाना क्षेत्र के गांव सिकरिया निवासी बाइस वर्षीय साबिरा खातून ने अपनाया ।
साबिरा सुबह के समय दुल्हन जैसा लिबास पहनकर अपने ही गांव के तालिब हुसैन के घर पहुंच गई ।
उसने तालिब की मां खुशनूदा से कहा : अम्मी मैं आज से आपकी बहू हूं ।
अब मैं यहीं रहूंगी ।
खुशनूदा ने उसे काफी समझाया ।
यहां तक कहा कि उसके मां बाप आकर उसे मारेंगे लिहाजा वह यहां से चली जाए ।
लेकिन साबिरा ने कह दिया : अगर आपने मुझे भेजा तो मैं यहीं जान दे दूंगी ।
इतना कहने के बाद उसने खुद को एक कमरे के भीतर बंद कर लिया ।
कुछ ही देर में साबिरा को तलाशते हुए उसके वालिद भूरा तथा चाचा कलुवा पहुंच गए ।
उन्होंने दरवाजा खुलवाने के लिए खूब कस्में दीं लेकिन कोई भी कसम साबिरा को अपने फैसले से अडिग नहीं कर सकी ।
थक हारकर साबिरा के घर वाले नौगावां सादात थाने पहुंच गए तथा जानकारी दी ।
थानाध्यक्ष गोविंद साह पुलिस बल के साथ सिकरिया गांव पहुंच गए ।
उन्होंने साबिरा से दरवाजा खोलने को कहा ।
लेकिन उसने साफ इंकार कर दिया ।
जब उन्होंने बाहर खड़े होकर उसे समझाया तो वह मान गई और बाहर निकल आई ।
जैसे ही वह कमरे से बाहर निकली तो उसके घर वाले उसे जबरन लेकर जाने लगे ।
इसका विरोध तालिब हुसैन तथा दूसरे ग्रामीणों ने किया ।
बात बढ़ने पर थानाध्यक्ष साबिरा को थाने ले आए ।
यहीं दोनों पक्षों के लोग आ गए ।
फैसला ग्रामीणों पर छोड़ दिया गया ।
गांव वाले भी साबिरा की जिद के आगे हार गए ।
लिहाजा आज सुबह कारी अब्दुल रशीद ने साबिरा और तालिब हुसैन का निकाह करा दिया ।
गांव में पहुंचे इस संवाददाता ने जब साबिरा से बात की तो वह बोली : मैने लाख मिन्नतें की थीं ।
लेकिन घर वाले माने नहीं ।
दूसरी जगह मेरी शादी की तैयारी की जा रही थी ।
मैंने ठान लिया था कि कहीं दूसरी जगह निकाह नहीं करूंगी ।
तालिब हुसैन ने बताया : मेरा और साबिरा का प्रेम पिछले छह माह से भी अधिक समय से चल रहा था ।
मैने उसके पिता से बात करने के लिए अपने घर वालों को भेजा भी था लेकिन उन्होंने रिश्ते से साफ इंकार कर दिया ।
कुल मिलाकर अपने प्यार को पाकर साबिरा बहुत खुश है ।
तालिब के घर पर भी आस पास की महिलाओं का जमावड़ा लगा हुआ है ।
सभी तालिब की पत्नि की मुंह दिखाई कर रही हैं ।
तालिब के परिवार वाले भी वलीमे की तैयारी में जुट गए हैं ।
अच्छा बुरा समझ सकती है साबिरा कारीअमरोहा ।
निकाह कराने वाले काज़ी अब्दुल रशीद ने कहा कि साबिरा खातून बालिग है ।
वह अपना अच्छा बुरा समझ सकती है ।
पहले उसके घर वाले नहीं मान रहे थे लेकिन बाद में वह भी मान गए थे ।
रशीद ने बताया कि साबिरा ने जो कदम उठाया वह है तो गलत ही लेकिन उसकी जिद के आगे लोगों को झुकना ही पड़ा ।
आपसी सहमति से हल हुआ मामला एसओअमरोहा ।
थानाध्यक्ष गोंविद साह का कहना है तालिब का रिकार्ड आपराधिक है ।
इस कारण साबिरा के घर वाले निकाह से इंकार कर रहे थे ।
लेकिन अपनी बेटी की जिद के आगे उन्हें हार माननी पड़ी ।
उन्होंने बताया कि हमने थाने पर गांव के असरदार लोगों को बुलाकर कह दिया था कि इसे आपसी सहमति के साथ निपटाया जाए ।
रेलवे स्टेशनों पर प्लास्टिक के गिलास की जगह मिट्टी के कुल्हड़ में चाय देने की केंद्रीय रेल मंत्री लालू प्रसाद यादव की घोषणा के बाद कुम्हारों के चेहरों पर रौनक लौट आई है ।
उन्हें अपने दम तोड़ते कारोबार के फिर से फलने फूलने की उम्मीद जाग उठी है ।
वेंडरों से कुम्हारों को कुल्हड़ बनाने के आर्डर भी मिलने लगे हैं ।
रेल मंत्री की घोषणा के चलते अंबाला शहर व छावनी के कुम्हार मोहल्लों में फिर से मिट्टी की सौंधी - सौंधी खुशबू बिखरने लगे है ।
मुस्तैदी से काम में जुटे यहां के निवासी शाम लाल के पास अब फुर्सत नहीं है ।
कारण , उसे ताजा ताजा दो हजार कुल्हड़ बनाने का आर्डर मिला है ।
वह चाहता है कि समय पर सप्लाई कर दे ताकि उसे रोज ऐसे ही ऑर्डर मिलते रहें ।
इस काम में उसकी पत्नी , मां और बच्चे भी जोश से जुटे हैं ।
कोई मिट्टी गूंथ रहा है , कोई ताजे बने कुल्हड़ों को धूप में सुखाने के लिए ले जा रहा है तो कोई सूखे कुल्हड़ों को समेटने में जुटा है .
नई घोषणा पर शामलाल का कहना है कि लालू प्रसाद यादव जैसे उदार व्यक्ति का रेल मंत्री बनना उनके लिए वरदान से कम नहीं है ।
आधुनिकता की होड़ ने जहां घरों से घड़े मटके गायब कर दिए , वहां कम उत्पादन व बढ़ती लागत के कारण मिट्टी के बर्तन गरीब आदमी की पहुंच से भी दूर होते चले गए और उन्होंने भी इनके विकल्प ढूंढने शुरू कर दिए ।
शामलाल के अनुसार उसका धंधा एकदम चौपट हो गया था और उसने बच्चों को इस पुश्तैनी धंधे को छोड़ने तक की सलाह दे दी थी लेकिन रेल मंत्री की घोषणा कुम्हार समुदाय के लिए आशा की नई किरण लेकर आई है ।
शामलाल ने बताया कि उसे मंगलवार को ही रेलवे से दो हजार कुल्हड़ बनाने का आर्डर मिला है ।
छावनी रेलवे स्टेशन प्रबंधक मीना ने बताया कि रेल मंत्री के आदेशानुसार २५ मई से ही स्टेशन पर कुल्हड़ में चाय परोसने की कवायद को अमलीजामा पहना दिया गया है ।
मंगलवार को ही सभी वेंडरों को लिखित आदेश थमाकर इसे तुरंत प्रभाव से लागू करने के निर्देश दिए गए हैं ।
कुछ वेंडरों द्वारा प्लास्टिक के गिलास में चाय परोसने के सवाल पर मीना ने कहा कि ये लोग भी कुल्हड़ों का इंतजाम करने में लगे हैं और शाम तक पूरे स्टेशन पर कुल्हड़ों में ही चाय परोसी जाएगी ।
लाभ के पद को लेकर उभरे विवाद के बाद कांग्रेस अध्यक्ष सोनिया गांधी द्वारा उठाए गए कदम की आरएसएस ने जमकर सराहना की है ।
संघ के विचारक एम. जी. वैद्य ने कहा कि इस विवाद को लेकर सोनिया ने लोकसभा सीट और राष्ट्रीय सलाहकार परिषद के अध्यक्ष पद को छोड़ने का फैसला कर चतुराई भरा कदम उठाया है ।
उनका यह फैसला यह भी दर्शाता है कि वह राजनीति में कितनी परिपक्व हो चुकी हैं ।
स्थानीय मराठी दैनिक तरुण भारत में प्रकाशित होने वाले अपने साप्ताहिक कॉलम में वैद्य ने कहा कि यदि वह सिर्फ एनएसी के अध्यक्ष पद से इस्तीफा देती तो भी उनका मकसद हल हो जाता ।
लेकिन दोनों पदों से इस्तीफा उनकी राजनीतिक परिपक्वता का उदाहरण है ।
सोनिया के साहसी फैसले पर उनकी सराहना करते हुए वैद्य ने भाजपा का बगैर नाम लिए यह भी सवाल किया कि जो उनके इस्तीफे को नाटक करार दे रहे हैं , उन्हें अपने उन सांसदों से भी इस्तीफा मांगना चाहिए , जिन पर इसी तरह के आरोप लग रहे हैं ।
उन्होंने कहा कि सोनिया गांधी की इस बात के लिए सराहना की जानी चाहिए कि उन्होंने यूपीए सरकार को इस संबंध में अध्यादेश लाने से बचा लिया ।
वैद्य का मानना है कि सोनिया गांधी के दोनों पदों से इस्तीफा देने के फैसले पर विपक्ष जो नुक्ताचीनी कर रहा है , उसका कोई औचित्य नहीं है ।
कांग्रेस को उनके इस्तीफे से लाभ ही मिलेगा ।
उन्होंने कहा कि सोनिया ने लोकसभा की सदस्यता छोड़ी न कि राजनीति से संन्यास लिया है ।
वह रायबरेली से दोबारा चुनाव लड़ने जा रही है ।
सोनिया पिछली बार से कही ज्यादा मतों से इस बार जीतेंगीं ।
उन्होंने कहा कि समाजवादी पार्टी सांसद जया बच्चन और कर्ण सिंह के पास भी यही विकल्प है ।
लेकिन समाजवादी पार्टी यह विकल्प नहीं चुनने जा रही है ।
वैद्य ने कहा कि सोनिया ने सोच समझकर फैसला किया है और इससे न केवल उन्हें बल्कि पूरी कांग्रेस को फायदा मिलेगा ।
उन्होंने कहा कि उत्तर प्रदेश में विधान सभा चुनाव करीब हैं और कांग्रेस निश्चित रूप से सोनिया के इस कथित त्याग को भुनाएगी , जहां पर इस समय उसके पास मजबूत जनाधार नहीं है ।
भाजपा का बगैर नाम लिए वाम दलों की आलोचना करते हुए वैद्य ने कहा कि जो भी सांसद लाभ वाले पद पर आसीन होने के दायरे में आते हैं , उन्हें पद छोड़ देना चाहिए ।
वह इस बात का इंतजार क्यों कर रहे हैं कि सरकार अध्यादेश लाकर उनके पदों को बचाए ।
यूपीए सरकार लाभ के पदों को परिभाषित करना चाहिए और इसे बहुमत से नहीं बल्कि सर्वसम्मति से पारित करना चाहिए ।
भाजपा पर उंगली उठाते हुए वैद्य ने कहा कि जो उनके इस्तीफे को नाटक करार दे रहे हैं , पहले उन्हें खुद इस्तीफा देना चाहिए ।
मार्च महीने में जब भारत और पाकिस्तान के विदेश मंत्री इस्लामाबाद में बैठेंगे तो क्या सियाचिन से सेना हटाने पर सहमति बन जाएगी ?
पाकिस्तान इसे प्रचारित करने में कोई कसर नहीं छोड़ रहा है कि ऐसा ही होगा जबकि भारतीय विदेश मंत्रालय के उच्च पदस्थ सूत्रों के अनुसार अभी दिल्ली दूर है ।
विदेश मंत्रालय के सूत्र बताते हैं पाकिस्तान के इस दावे में अभी कोई दम नहीं है ।
सेना हटाने पर अभी तक सहमति नहीं बताते हैं कि दोनों देशों के बीच में कश्मीर समस्या को लेकर समझ बनने के पाकिस्तान के विदेश मंत्री खुर्शीद महमूद कसूरी के दावे पर भी अभी कुछ नहीं कहा जा सकता ।
रहा सियाचिन से सेना हटाने का सवाल तो २००४ के बाद से अब तक इस मुद्दे पर नौ बैठकें हो चुकी है ।
एक बार सैन्य अधिकारी स्तर की बैठक भी हुई है लेकिन सेना हटाने की शर्तों पर अभी तक कोई सहमति नहीं बनी है ।
राष्ट्रीय हित से समझौते के मूड में नहीं
उच्च पदस्थ अधिकारी के अनुसार भारत सियाचिन को लेकर अपने राष्ट्रीय हित से रंचमात्र भी समझौते के मूड में नहीं है ।
बताते हैं कि पाकिस्तान चाहता है कि भारत और पाकिस्तान की सीमाएं बराबरी पर पीछे अपने क्षेत्रों की ओर लौटें ।
भारत इससे कदापि सहमत नहीं है ।
दूसरे सियाचिन या कश्मीर मुद्दे का कोई भी समाधान तभी संभव है जब सीमा पार का आतंकवाद पूरी तरह से बंद हो जाएगा ।
पाकिस्तान आतंकवादियों को समर्थन देना बंद कर देगा ।
लेकिन अभी इसके आसार कम दिखाई पड़ रहे हैं ।
हालांकि इसके मद्देनजर एक अहम बैठक इस्लामाबाद में छह मार्च को होने वाली है ।
व्यापार बढ़ने से सुधरेंगे संबंध
बताते हैं कि अभी की पूरी कसरत दोनों देशों के आम नागरिकों के बीच में विश्वास बहाली ही है ।
इसे शिक्षा , पर्यटन , व्यापार , स्वास्थ्य , वीजा नियमों में ढील आदि के जरिये बढ़ाया जाएगा ।
भारत का मानना है कि पाकिस्तान और भारत के बीच में द्वि पक्षीय व्यापार बढ़ने पर दोनों के बीच में संबंध सुधरेंगे ।
दोनों देशों के बीच में एक दूसरे के प्रति नफरत फैलाने वाले बयानों या इस तरह की कोशिशों को लेकर भी कोई सहमति बन सकती है ।
विदेश मंत्रालय के सूत्र बताते हैं कि सियाचिन से सेना हटाने के मामले में भारतीय सेना की भी एक राय है ।
इसके अलावा भारत का हित भी है ।
यह एक संवेदनशील मुद्दा है और पाकिस्तान के साथ विश्वास बहाली का स्तर इतना सकारात्मक नहीं है कि इसका आसानी से निपटारा किया जा सके ।
भारतीय जनता पार्टी के दिवंगत नेता प्रमोद महाजन की बहन प्रज्ञा मुंडे ने अपने दूसरे भाई प्रवीण महाजन की आलोचना करते हुए उसे झूठा करार दिया है ।
मालूम हो कि प्रवीण महाजन ने ही अपने सगे भाई प्रमोद महाजन की गोली मारकर हत्या कर दी थी ।
प्रवीण पैसे के लिए प्रमोद पर ही निर्भर था ।
भाजपा के महासचिव गोपीनाथ मुंडे की पत्नी प्रज्ञा ने अदालत को बताया कि प्रवीण पैसे के लिए प्रमोद पर ही निर्भर था ।
प्रमोद हम लोगों के लिए पिता समान थे ।
उन्होंने अदालत से कहा कि जब उन पर हमला किया गया तब वह निहत्थे थे और ऐसे में वे कुछ नहीं कर सकते थे ।
प्रमोद के पास कोई हथियार नहीं था और प्रवीण ने ही उनकी हत्या की है ।
अदालत में बयान देते समय प्रज्ञा की आंखें भर आई और उन्होंने कहा कि प्रमोद ही प्रवीण के परिवार की देखभाल करते थे ।
प्रवीण के बेटे की ओर इशारा करते हुए उन्होंने कहा कि प्रमोद की वजह से ही वह स्वस्थ है और उसका पालन पोषण हो सका ।
प्रवीण झूठा और बेशरम है लेकिन ...
प्रज्ञा ने कहा , प्रवीण झूठा और बेशरम है लेकिन मैं गोपीनाथ मुंडे की पत्नि हूं और मुझमें कुछ शर्म बची है इसलिए अदालत में मैं सच बोल रही हूं ।
प्रज्ञा ने कहा कि प्रवीण उस कोयले के समान है जो प्रमोद जैसे हीरे का महत्व नहीं समझ पाया ।
मालूम हो कि प्रवीण ने पिछले साल २२ अप्रैल को प्रमोद महाजन को गोली मार दी थी और बारह दिन बाद अस्पताल में उनकी मौत हो गई ।
उन्होंने कहा कि जब रेखा ने उन्हें रोते हुए बताया कि प्रवीण ने प्रमोद को गोली मार दी है तब वह दौड़ते हुए प्रमोद के फ्लैट की ओर भागीं ।
सरकारी वकील उज्जवल निकम ने सुनवाई के बाद संवाददाताओं से कहा कि इस मामले में मुख्य गवाह प्रमोद महाजन का नौकर महेश वानखेड़े ८ मई को अपनी गवाही देगा ।
कुवैत सरकार ने आगामी एक जुलाई से एयर इंडिया और इंडियन एयरलाइंस के विमानों को देश में प्रवेश पर रोक लगा दी है ।
कुवैत ने भारत सरकार पर विमानों की आवाजाही से संबंधित एक समझौते का पालन न करने का आरोप लगाते हुए यह कदम उठाया है ।
माना जा रहा है कि यदि उड़ानों पर प्रतिबंध लागू हो जाता है तो प्रतिदिन हजारों भारतीय प्रभावित होंगे ।
दूसरी ओर , भारतीय अधिकारियों ने कहा है कि इस संबंध में कुवैत सरकार से बातचीत की जाएगी ।
प्रतिबंध लागू हुआ तो यात्री होंगे प्रभावित ।
कुवैत सरकार ने यह कदम भारत से उड़ान भरने वाले कुवैती विमानों की संख्या बढ़ाए जाने के मसले पर रुचि न दिखाने पर उठाया है ।
उल्लेखनीय है कि भारत और कुवैत के बीच इससे पहले उड़ानों की संख्या बढ़ाने को लेकर एक समझौता भी हो चुका है ।
कुवैत का कहना है कि भारत अब इस समझौते से पीछे हट रहा है ।
दरअसल कुवैत चाहता है कि उसकी एक एयरलाइंस की भारत से उड़ानों को बढ़ा दिया जाए लेकिन भारत इसकी स्वीकृति नहीं दे रहा ।
जबकि जानकारों का मानना है कि भारत ने यह कदम अपनी विमान सेवाओं के हित को ध्यान में रखकर उठाया है ।
मंत्रालय के एक अधिकारी के मुताबिक कुवैती अधिकारियों के साथ चालू माह के समाप्त होने से पहले ही एक बैठक की जाएगी ।
इस बैठक में शामिल होने के लिए नागरिक उड्डयन मंत्रालय के एक संयुक्त सचिव कुवैत जाएंगे ।
साथ ही कुवैत में भारत के राजदूत भी इस बैठक में शामिल होंगे ।
एयर इंडिया और इंडियन विमान सेवाओं को नोटिस
'1 एयर इंडिया '2 और '1 इंडियन '2 विमान सेवाओं को नोटिस दे दिया गया है ।
यह नोटिस कुवैत के विमान प्राधिकरण मंत्रालय के डायरेक्टर जनरल ने जारी किया है ।
इस पर कुवैत एयरवेज के एक अधिकारी ने कहा , लंबे समय से भारत इस समझौते को लेकर उदासीन रवैया अपनाता रहा ।
इस अधिकारी ने उम्मीद जताई कि कुवैत और भारत के अधिकारियों के बीच नई दिल्ली में होने वाली बैठक में इस समस्या का हल निकाल लिया जाएगा ।
जबकि एक भारतीय अधिकारी का कहना था , हम नई दिल्ली स्थित अपने मुख्य कार्यालय से निरंतर संपर्क बनाए हुए हैं ।
एक अनुमान के मुताबिक प्रतिदिन भारत से करीब १०० यात्री यहां आते हैं ।
जल्द होगी कुवैत सरकार से वार्ता भारत
कुवैत सरकार की इस घोषणा के बाद भारतीय विमान सेवा ने अन्य एयरलाइंस से इमरजेंसी की स्थिति में इंतजाम करने के लिए बात शुरू कर दी है ।
वहीं एडवांस बुकिंग ले चुके कुछ लोगों ने टिकट कैंसिल कराना शुरू कर दिया है ।
इस बाबत विमान सेवाएं इनसे किसी तरह की कैंसिलेशन फीस नहीं वसूल रही हैं ।
हालांकि विमान कंपनियां कह रही हैं कि यात्रियों में इस सूचना को लेकर किसी तरह की हड़बड़ी नहीं है और जुलाई तक के लिए एडवांस बुकिंग की जा रही है ।
जब भारतीय अधिकारियों से पूछा गया कि फ्लाइट कैंसिल होने पर यात्रियों के लिए क्या इंतजाम किए गए हैं तो उन्होंने कहा , यदि ऐसा कुछ होता है तो एयरलाइंस यात्रियों को इसकी पूर्व सूचना उपलब्ध कराएगा ।
क्या है विवाद नई दिल्ली ।
कुछ दिन पहले कुवैत ने अपनी पहली प्राइवेट बजट एयरलाइंस जजीरा एयरवेज की उड़ानों की संख्या बढ़ाने की मांग की ।
इसके लिए उड़ानों की संख्या करीब ५० फीसदी बढ़ाने को कहा गया ।
लेकिन भारत सरकार ने ऐसा करने से मना कर दिया ।
यदि जजीरा एयरवेज को ऐसा करने की स्वीकृति मिल जाती तो इससे इंडियन एयरलाइंस और एयर इंडिया के व्यापार पर असर पड़ सकता है ।
कारण यह है कि भारत आने और जाने वाली जजीरा की १३ में से १० फ्लाइट दुबई के रास्ते कुवैत जाती हैं ।
जिससे अधिकतर लोग इन्हीं फ्लाइटों में जाना पसंद करते हैं ।
बताते चलें कि अभी तक एयर इंडिया की मुंबई से कुवैत के लिए हर माह चार फ्लाइट्स हैं जबकि इंडियन एयरलाइंस की तीन ।
वहीं कुवैत एयरवेज और जजीरा एयरलाइंस की मुंबई तक की प्रतिदिन एक उड़ान है और दक्षिण भारत के लिए साप्ताहिक उड़ाने हैं ।
एक अप्रैल से बिक्रीकर के स्थान पर लागू की गई नई कर प्रणाली मूल्य संवर्धित कर प्रणाली ( वैट ) के विरोध में व्यापारिक संगठनों ने एक बार फिर २९ अप्रैल को भारत बंद की घोषणा की है ।
भारतीय उद्योग व्यापार मंडल , फोरम ऑफ दिल्ली ट्रेड एसोसिएशंस और दिल्ली व्यापार महासंघ के नेतृत्व में हुई बैठक में मंगलवार को व्यापारियों ने बंद के फैसले का समर्थन किया ।
संगठनों का दावा है कि इस बार ( भारत बंद ) ऐतिहासिक होगा क्योंकि इसमें थोक के साथ ही देश भर का खुदरा व्यापार भी बंद रहेगा ।
इसके साथ ही दिल्ली , पंजाब , हरियाणा , उत्तर प्रदेश सहित कई अन्य राज्यों के लघु उद्यमियों ने भी समर्थन में खरीद व बिक्री न करने का फैसला किया है ।
भारतीय उद्योग व्यापार मंडल के अध्यक्ष श्याम बिहारी मिश्रा ने बताया कि उच्चाधिकार प्राप्त समिति की दो दिन से चल रही बैठक में ऐसा कोई निर्णय नहीं हुआ है जिससे व्यापारियों व उपभोक्ताओं को नए कर कानून से राहत मिल सके ।
वैट से देशभर का व्यापार ठप पड़ा है ।
ख्वाजा मोइनुद्दीन चिश्ती की दरगाह पर अतिक्रमण विरोधी कवायद के दौरान वहां के खादिमों ने विरोध प्रदर्शन किया ।
उन्होंने दोपहर बाद करीब चालीस मिनट तक मुख्य दरवाजा बंद रखा ।
इसके कारण सैकड़ों श्रद्धालुओं को इस विरोध प्रदर्शन के कारण मुख्य दरवाजे के बाहर इंतज़ार करना पड़ा ।
इसके बाद पुलिस ने मामले में हस्तक्षेप करके दरवाज़ा खुलवाया ।
अतिक्रमण विरोधी अभियान दरगाह कमेटी ने उर्स के मौके पर दरगाह की सुरक्षा के लिए छेड़ा था ।
इस पूरे घटनाक्रम में दरगाह कमेटी के कुछ सदस्यों को चोटें आई हैं ।
भारत नेपाल सीमा से आते हैं आतंकी नई दिल्ली ।
राज्यसभा में बुधवार को गृह राज्यमंत्री एस. रघुपति ने बताया कि भारत ने नेपाल से सुरक्षा संबंधी समस्याओं पर चिंता जताई है ।
भारत सरकार ने नेपाल से कहा है कि पाकिस्तान के आतंकवादी भारत नेपाल सीमा पर सुरक्षा खामियों का फ़ायदा उठाकर भारतीय क्षेत्र में घुसपैठ करते हैं ।
उन्होंने बताया कि सरकार ने सहस्त्र सीमा बल की बीस नई बटालियनों की तैनाती को मंजूरी दी है ।
डीआईजी पर यौन उत्पीड़न का आरोप कोलकाता ।
पश्चिम बंगाल के मानवाधिकार आयोग ने एक डीआईजी पर पुरुष कांस्टेबल देबाशीष बनर्जी का यौन उत्पीड़न करने के आरोप की जांच करने के आदेश दिए हैं ।
एचआरसी के अध्यक्ष अवकाश प्राप्त जज एस. के. सेन ने कहा कि कांस्टेबल की पत्नी राखी की शिकायत पर डीजीपी को जांच करने के आदेश दिए गए हैं ।
असम स्टेशन पर ग्रेनेड हमले में तीन की मौत गुवाहाटी ।
असम के उत्तरी काचर जिले के माइबोंग रेलवे स्टेशन पर बुधवार को हुए ग्रेनेड हमले में तीन लोगों की मौत हो गई ।
घटना में एक बच्चा और दो महिलाओं समेत चार लोग घायल हो गए हैं ।
पुलिस सूत्रों के मुताबिक स्टेशन के नज़दीक स्थित पानी टंकी के पास एक गोदाम में दोपहर बाद विस्फ़ोट हुआ ।
उन्होंने बताया कि संदिग्ध आतंकवादियों ने विस्फ़ोट को अंजाम देने के बाद भीड़ का लाभ उठाकर भागने में सफल हो गए ।
स्थानीय पुलिस ने घटना के पीछे दीमा हाओलाम डाओगा संगठन के हाथ होने की आशंका जाहिर की ।
सभी घायलों को माइबोंग के सरकारी अस्पताल में भर्ती कराया गया है ।
पुलिस सूत्रों के मुताबिक विस्फ़ोट का रेल सेवा पर कोई प्रभाव नहीं पड़ा है ।
अमरनाथ श्राइन बोर्ड के खिलाफ़ मामला दर्ज श्रीनगर ।
अमरनाथ गुफ़ा में हर साल प्राकृतिक रूप से बनने वाले शिवलिंग के साथ कथित रूप से छेड़छाड़ किए जाने के मामले में श्री अमरनाथ श्राइन बोर्ड के खिलाफ़ शिकायत दर्ज की गई है ।
जम्मू कश्मीर हाईकोर्ट में दर्ज शिकायत में हिंदू समुदाय के लोगों की भावनाओं को ठेस पहुंचाने का आरोप लगाया गया है ।
जस्टिस जे. पी. सिंह की अदालत में बृहस्पतिवार को सुनवाई के लिए केस को सूचीबद्ध किया गया है ।
किस्तवार के नागरिकों द्वारा दर्ज याचिका में राज्य सरकार , प्रदेश के मुख्य सचिव , पर्यटन विभाग के आयुक्त सचिव और निदेशक को भी मामले में नामित किया गया है ।
याचिका में आरोप लगाया गया है कि श्राइन बोर्ड द्वारा नकली शिवलिंग बनाए जाने से अमरनाथ की पवित्र गुफ़ा के दर्शन को आने वाले हिंदू श्रद्धालुओं की भावनाएं आहत हुई हैं ।
उल्लेखनीय है कि पिछले दिनों कथित रूप से अप्राकृतिक शिवलिंग बनाए जाने से उठे विवाद के मद्देनजर श्राइन बोर्ड ने पहले ही हाईकोर्ट के अवकाश प्राप्त न्यायाधीश से पूरे मामले की जांच कराने के आदेश दिए थे ।
सिमी के दो संदिग्ध कार्यकर्ता गिरफ़्तार ( खंडवा मप्र ) ।
अप्रैल माह में शहर में आयोजित धार्मिक जुलूस के दौरान हुई हिंसा के मामले में सिमी के दो संदिग्ध कार्यकर्ताओं को गिरफ़्तार किया गया है ।
बुधवार को अतिरिक्त पुलिस अधीक्षक एस. पी. सिंह ने बताया कि प्रतिबंधित संगठन के वरिष्ठ कार्यकर्ताओं से मिली जानकारी के आधार पर मोहम्मद अमीन कुरैशी और मोहम्मद शफ़ीक को गिरफ़्तार किया गया है ।
सिंह ने बताया कि मुंबई बम विस्फ़ोट के बाद भोपाल में गिरफ़्तार किए गए सिमी कार्यकर्ता इमरान अंसारी से मिली जानकारी के आधार पर दोनों को गिरफ़्तार किया गया ।
उन्होंने बताया कि दोनों के पास से कई आपत्तिजनक दस्तावेज़ मिले हैं ।
उल्लेखनीय है कि इस मामले में पहले भी दो महिलाओं समेत १२ सिमी कार्यकर्ताओं को गिरफ़्तार किया गया था ।
बर्ड फ्लू की दवा के निर्माण को लेकर रैनबैक्सी और सिप्ला कंपनियों की सरकार के अनिवार्य लाइसेंसिग में कोई दिलचस्पी नहीं है ।
दोनों कंपनियां दवा का निर्माण तो करना चाहती हैं , लेकिन सरकार की शर्त पर नहीं , बल्कि अपनी शर्त पर ।
इन कंपनियों की नज़र अन्तर्राष्ट्रीय बाज़ार पर है न कि भारत के बाज़ार पर ।
इसलिए दोनों कंपनियां इसकी निर्माता कंपनी रोस से बातचीत में ज्यादा दिलचस्पी ले रहीं हैं ताकि उन्हें एशिया क्षेत्र में दवा के निर्माण और बिक्री के अधिकार हासिल हो जाएं ।
स्वास्थ्य मंत्रालय का कहना है कि अभी तक किसी कंपनी ने उनसे कंप्लसिव लाइसेंसिग के लिए संपर्क नहीं साधा है ।
इसलिए कंप्लसिव लाइसेंसिंग देने का कोई सवाल ही पैदा नहीं होता ।
फिर इसमें कुछ और तकनीकी अड़चनें भी हैं ।
उधर , इन कंपनियों से जुड़े सूत्रों का कहना है कि चूंकि भारत में अभी तक बर्ड फ्लू नहीं आया है इसलिए वे सरकार के कंप्लसिव लाइसेंस लेकर दवा निर्माण का रिस्क नहीं लेना चाहती हैं ।
क्योंकि यह लाइसेंस लेकर वे भारत के बाहर दवा नहीं बेच पाएंगी ।
जबकि दोनों कंपनियां रोस से बातचीत कर रहीं हैं जिसमें वे एशियाई देशों में दवा के विन और उत्पादन के लिए बातचीत कर रही हैं ।
रोस के पास पूरी दुनिया से दवा की मांग आ रही है इसलिए यह संभावना है कि वह कुछ कंपनियों को इसके उत्पादन के अधिकार दे सकती है ।
उधर , देश में हालांकि अभी तक बर्ड फ्लू का कोई मामला प्रकाश में नहीं आया है , लेकिन कृषि मंत्रालय के पशुपालन विभाग ने अब तक १७ हजार नमूनों की जांच कराई है , जिसमें किसी में भी बर्ड फ्लू की पुष्टि नहीं हो पाई है ।
ये नमूने संदिग्ध परिस्थितियों में मृत पाए गए पक्षियों के थे ।
कृषि मंत्रालय ने बर्ड फ्लू प्रभावित ११ देशों से पोल्ट्री से संबंधित उत्पादों के आयात पर प्रतिबंध लगा दिया है ।
इस बीच स्वास्थ्य मंत्रालय ने कहा कि बर्ड फ्लू को लेकर एक दो दिन में गृह मंत्री भी बैठक ले सकते हैं ।
गुरु ग्रेग के ( उंगली के ) इशारे की घटना पर लीपापोती की भारतीय टीम प्रबंधन की सारी कोशिशें उस समय धरी रह गई , जब खुद ग्रेग चैपल ने इशारा करने की बात कुबूल कर ली ।
कोलकाता से प्रकाशित होने वाले एक अंग्रेजी अखबार से बातचीत में चैपल ने स्वीकार किया कि हां , मैंने इशारा किया था ।
यह अलग बात है कि मुंबई में होने वाले वन डे मैच की पूर्व संध्या पर चैपल ने इस सवाल पर फिर चुप्पी साध ली , जबकि प्रबंधन ने यह कहकर मामला समेटने की कोशिश की कि ऐसी कोई घटना हुई ही नहीं ।
दरअसल चैपल ने कल्पना भी नहीं की थी कि उंगली का इशारा इस कदर तूल पकड़ लेगा ।
हालात उनके लिए ( न उगलते बने , न निगलते बने ) जैसे बन गए ।
कोलकता के अंग्रेजी अखबार ने ( किंकर्तव्यविमूढ़ ) चैपल से सच उगलवा ही लिया ।
इसके मुताबिक , दर्शकों की ओर जानबूझकर अभद्र इशारे की बाबत पूछे जाने पर चैपल ने कहा , मुझे इसकी व्याख्या करने की ज़रूरत नहीं है ।
लेकिन यह सही है कि मैंने उंगली से इशारा किया था ।
उन्होंने यह भी कहा कि विभिन्न न्यूज़ चैनलों पर जो तस्वीर दिखाई गई है , वह सही है ।
चैपल ने कोलकता के लोगों के व्यवहार पर भी दुख प्रकट किया है ।
उन्होंने कहा कि कोलकता में उस दिन मैच के दौरान भी क्रिकेट प्रेमियों का व्यवहार कल्पना से परे , विचित्र और प्रतिकूल था ।
मुझे उकसाने की भरपूर कोशिश की गई ।
लोग मेरा नाम लेकर चिल्ला रहे थे ।
इस खुलासे के बावजूद रविवार शाम भारतीय टीम के कप्तान राहुल द्रविड़ और मीडिया मैनेजर बालादित्य के साथ प्रेस कांफ्रेंस में अपनी साफगोई और सख्ती के लिए विख्यात ग्रेग चैपल इशारे के सवाल पर चुप्पी साध गए ।
बाद में उनकी तरफ़ से बालादित्य यह कहकर बात टालने की कोशिश की कि ऐसी कोई घटना हुई ही नहीं ।
पत्रकारों के सवालों पर बालादित्य बार बार कहते रहे कि चैपल केवल अपनी चोटिल उंगली दिखा रहे थे ।
उन्होंने कहा कि टीम के सभी सदस्य और कोच ग्रेग चैपल भारतीय क्रिकेट प्रेमियों का सम्मान करते हैं ।
चैपल को अभ्यास सत्र के दौरान चोट लगी थी और बात अब यहीं ख़त्म कर दी जानी चाहिए ।
उल्लेखनीय है कि कोलकता वन डे से पहले भारतीय टीम के साथ बस में सवार होते समय चैपल ने नारेबाजी कर रहे सौरव गांगुली समर्थकों की ओर उंगली से इशारा किया था ।
एक स्थानीय चैनल के कैमरामैन ने यह तस्वीर ली थी और बाद में विभिन्न चैनलों को बेचा था ।
सरकार ने कर चोरी करने वालों पर शिकंजा कसने की पूरी तैयारी कर ली है और इसके लिए उसने दीपावली का मौका चुना है ।
इस बार जरूरी सूचनाओं से लैस अधिकारी दीपावली की खरीददारी में खुले हाथ से पैसा लुटाने वाले १ १.५ करोड़ लोगों को एसएमएस भेजकर अंतिम समय सीमा ३१ अक्तूबर से पहले हर हाल में रिटर्न दाखिल करने को कहेंगे ।
सरकार ने अगले साल से वेतन भोगियों को आयकर रिटर्न दाखिल करने से मुक्ति दिलाने के संकेत भी दिए हैं ।
बृहस्पतिवार को वार्ताकारों से बातचीत में वित्त मंत्री पी. चिदंबरम ने कहा कि वेतन भोगियों को रिटर्न दाखिल करने से मुक्ति दिलाने संबंधी प्रस्ताव पर विचार किया जा रहा है ।
लेकिन यह इस बात पर निर्भर करेगा कि आयकर विभाग कर सूचना नेटवर्क ( टिन ) को कब तक पूरी तरह लागू कर पाता है ।
सरकार आयकर दाखिल करने की प्रक्रिया को पूरी तरह कंप्यूटरीकृत करने के लिए प्रक्रिया तो पहले ही शुरू कर चुकी है , लेकिन इसमें टिन लागू न हो पाने की वजह से देरी हो रही है ।
कर अपवंचकों को आगाह करते हुए वित्त मंत्री ने कहा कि दीपावली मनाने का इससे बेहतर तरीका और कोई नहीं हो सकता कि आप त्योहार से एक दिन पहले यानी ३१ अक्तूबर तक अपना रिटर्न दाखिल कर दें और सिर ऊंचा करके पर्व का पूरा आनंद ले ।
उन्होंने कहा कि लोग जितना सोचते हैं , हमारे पास उससे कहीं ज्यादा जानकारी है ।
चिदंबरम ने कहा कि उन सभी १ १.५ करोड़ मोबाइलधारक जिन्होंने १०,००० रुपये से ज्यादा की खरीददारी की है , को ३१ अक्तूबर से पहले टैक्स रिटर्न दाखिल करने के लिए एसएमएस भेजा जाएगा ।
कर अधिकारियों से मिली कुछ सूचनाओं के बारे में जानकारी देते हुए वित्त मंत्री ने बताया कि १,२७,५११ पार्टियों या लोगों ने एक साल के दौरान १० लाख रुपये से ज्यादा की नगद निकासी की है ।
उन्होंने बताया कि इसी तरह पिछले एक साल के दौरान ३,२३,५६३ लोगों ने क्रेडिट कार्डों के जरिये दो लाख रुपये से भी ज्यादा का भुगतान किया ।
चिदंबरम ने बताया कि इस दौरान दो लाख रुपये से ज्यादा के ४,००,९६६ म्युचुअल फंड खरीदे गए ।
यह सभी मामले टैक्स दायरे में आ सकते हैं ।
उन्होंने बताया कि कर भुगतान करने वाले ८५,००० लोगों ने एक साल में १० लाख रुपये से ज्यादा की आय दिखाई है ।
लेकिन यह आंकड़ा निश्चित रूप से और ज्यादा है ।
हमें उम्मीद है कि जल्द ही यह संख्या दोगुनी , तिगुनी या चार गुनी हो जाएगी ।
बृहस्पतिवार को अंतिम समय में टैक्स रिटर्न दाखिल करने के लिए अभियान की शुरुआत करते हुए चिदंबरम ने कहा कि वे खुद ३१ अक्तूबर को आयकर विभाग जाकर अपना रिटर्न दाखिल करेंगे ।
हालांकि पूर्व में वे खुद रिटर्न दाखिल करने कभी नहीं गए थे ।
लेकिन लोगों को प्रेरित करने के उद्देश्य से उन्होंने यह फैसला किया है ।
पाकिस्तान क्रिकेट बोर्ड के मुख्य कार्यकारी अधिकारी रमीज राजा ने अपने पद से इस्तीफ़ा दे दिया है ।
पूर्व सलामी बल्लेबाज रमीज का बोर्ड में सीईओ रहते हुए टीवी कमेंटरी करने की काफ़ी आलोचना हो रही थी ।
रमीज ने कहा कि उन्होंने बोर्ड को साफ़ कर दिया है कि उनके लिए मीडिया क्षेत्र बेहद महत्वपूर्ण है ।
हालांकि उन्होंने इस बात से इनकार किया कि उन्होंने इस्तीफ़ा आलोचनाओं की वजह से दिया ।
राजा ने कहा कि उन्होंने बोर्ड को इस पद को भरने के लिए किसी अन्य को ढूढने की सलाह दी है और उनके फैसले को स्वीकार कर लिया गया है ।
रमीज ने कहा कि उन्होंने अपने इस्तीफ़े के सिलसिले में बोर्ड अध्यक्ष शहरयार खान से भी बात की ।
उन्होंने बताया कि वे अक्टूबर तक मीडिया कार्य में व्यस्त रहेंगे ।
इसलिए दोनों ओर पर्याप्त ध्यान नहीं दे पाएंगे ।
रमीज ने कहा कि उन्होंने इस पद पर बेहद उत्साह से काम किया और पद छोड़ते हुए अफ़सोस हुआ ।
राजा ने १९९९ २००० में मुख्य कार्यकारी का पद संभाला था ।
प्रधानमंत्री मनमोहन सिंह ने कृषि क्षेत्र के खराब प्रदर्शन पर चिंता जताते हुए इसे गंभीरता से लिए जाने को कहा है ।
इसके लिए जरूरी है कि कृषि क्षेत्र में निवेश बढ़ाया जाए ।
इसलिए केंद्र सरकार अब भारत निर्माण योजना और राष्ट्रीय ग्रामीण रोजगार योजना को एक साथ संयुक्त रूप से संचालित करेगी ।
मनमोहन सिंह की पहल पर मंगलवार को पूर्ण योजना आयोग की बैठक बुलाई गई ।
जिसमें कृषि क्षेत्र की समस्याओं और समाधान पर मुख्य रूप से बात हुई ।
प्रधानमंत्री ने बैठक में कहा कि भारत निर्माण योजना और राष्ट्रीय रोजगार गारंटी योजना के संसाधनों को एक साथ जोड़ने की संभावना का पता लगाना चाहिए ।
उन्होंने परंपरागत अनाज पर आधारित खेती के बजाय विविधीकरण अपनाए जाने की आवश्यकता जताई ।
पिछले एक दशक में कृषि क्षेत्र की विकास दर ४.७ फीसदी से घट कर १.२ फ़ीसदी आ जाने से प्रधानमंत्री बेहद चिंतित दिखे ।
प्रधानमंत्री ने कहा कि मंगलवार की बैठक से जो बात निकल कर आए उस पर ४ अक्तूबर को राष्ट्रीय विकास परिषद ( एनडीसी ) की उप समिति की बैठक में विचार किया जाना चाहिए और उसी हिसाब से फैसला लिया जाना चाहिए ।
कृषि मंत्री शरद पवार की अध्यक्षता वाली यह उप समिति कृषि क्षेत्र की समस्याओं को लेकर अध्ययन करेगी व उनके समाधान तलाशने के साथ ही लागू करने योग्य कार्ययोजना तैयार करने के लिए सिफारिश करेगी ।
प्रधानमंत्री की अध्यक्षता में हुई इस बैठक में रक्षा मंत्री प्रणब मुखर्जी , कृषि मंत्री शरद पवार , वित्त मंत्री पी. चिदंबरम , योजना आयोग के उपाध्यक्ष मोंटेक सिंह अहलूवालिया समेत आयोग के सभी सदस्य शामिल हुए ।
प्रधानमंत्री ने इस मौके पर वर्षा सिंचित क्षेत्रों के लिए ' रेनफीड एरिया अथॅरिटी ' गठित करने का ऐलान किया ।
उन्होंने सिंचाई क्षेत्र की परियोजनाओं पर निराशा जताते हुए उन्हें पूरा करने की आवश्यकता बताई ।
मनमोहन ने कृषि विन सुधारों की आवश्यकता पर भी जोर दिया ।
उन्होंने परंपरागत अनाज पर आधारित खेती के बजाय अलग अलग फसलों और बागवानी , मुर्गी , मछली और पशु पालन जैसे धंधे अपनाने पर जोर दिया ।
उन्होंने कहा कि कृषि , सिंचाई और अन्य संबद्ध क्षेत्रों में निवेश बढ़ाने की आवश्यकता है ।
उन्होंने कहा कृषि का पूंजीगत आधार व्यापक बनाने के लिए कृषि और जल संसाधन मंत्रालय के संसाधनों के साथ साथ भारत निर्माण और राष्ट्रीय ग्रामीण रोजगार गारंटी योजना के लिए तय धनराशि के इसमें इस्तेमाल की संभावनाएं तलाशी जानी चाहिए ।
उन्होंने सिंचाई परियोजनाओं की प्रगति पर निराशा जताई ।
बाद में पवार और आहलूवालिया ने बैठक को लेकर जानकारी दी ।
सरकार ने माना कि कृषि क्षेत्र में लोगों की दिलचस्पी कम हो रही है ।
इसके लिए कृषि में कम निवेश , कमजोर बुनियादी ढांचा , सिंचाई की मुश्किलों , ऋण पर ज्यादा ब्याज दर और विस्तारीकरण समेत ढेरों समस्याएं पहचानी गईं ।
सतलुज नदी में जलस्तर घटने से हिमाचल प्रदेश में बाढ़ का खतरा फिलहाल टल गया है और हजारों लोग अब सुरक्षित स्थानों से अपने घरों की ओर लौट रहे हैं ।
लेकिन कुदरत के इस कहर ने हिमाचल को ८०० करोड़ रुपये से अधिक की चोट पहुंचाई है ।
गनीमत इतनी ही रही कि कोई जान का नुकसान नहीं हुआ ।
तिब्बत के एक गांव से बहकर आई छह लाशें ज़रूर मिली हैं ।
क्षति का जायजा लेने एक केंद्रीय दल जल्द ही हिमाचल के प्रभावित क्षेत्रों का दौरा करेगा ।
किन्नौर के साथ लगते स्पीति इलाके में बाढ़ से व्यापक नुकसान हुआ है ।
समुद्रों में भारतीय सेना की तीन मेस , सीओ आवास और सेना के गोला बारूद के स्टोर बह गए हैं ।
समुद्र पारछू और स्पीति नदी का संगम स्थल है ।
स्पीति की कोरिक सिंचाई परियोजना तबाह हो गई है ।
उपग्रह से प्राप्त चित्रों के मुताबिक १९० हेक्टेयर में बनी पारछू झील के एक तिहाई हिस्से से पानी निकल चुका है ।
एक बड़ी चट्टान झील के मुहाने पर दिखाई दे रही है ।
इस चट्टान के नीचे से पानी तेजी से बहकर हिमाचल की तरफ़ आ रहा है ।
पारछू में दरार के कारण स्पीति नदी में भी खारक के पास एक बड़ी झील बन गई है ।
सतलुज नदी के दोनों किनारों पर बेतहाशा भूमि कटाव हुआ है ।
बाढ़ से कई मकान एवं पुल तो बह ही गए अकेले खेती तथा बागवानी को करीब डेढ़ सौ करोड़ के नुकसान का अनुमान है ।
केन्द्रीय गृह सचिव वी. के. दुग्गल ने सोमवार को नई दिल्ली में कहा कि हिमाचल को लेकर फ़िलहाल चिंता की कोई बात नहीं है ।
अब यह स्पष्ट हो गया है कि पारछू झील में दरार आने के कारण ही उसका पानी सतलुज में पहुंचा ।
सतलुज की चपेट में सबसे पहले तिब्बत का गांव गुमार आया ।
वहां सब कुछ तबाह हो चुका है ।
वहां के छह लोगों की लाशें बहकर हिमाचल की सीमा में आ गई ।
वायुसेना के एक हेलीकॅप्टर ने किन्नौर जिले के पूह और रेकांग पियो इलाकों से छह विदेशियों समेत १४ पर्यटकों को निकाल लिया है ।
बंद भारत तिब्बत राजमार्ग पर फंसे ३०० अन्य पर्यटकों को निकालने के प्रयास जारी हैं ।
जानकारों का कहना है कि तिब्बत के पठार की भौगोलिक संरचना को देख कर यह पक्के तौर पर नहीं कहा जा सकता है कि पारछू का खतरा अब खत्म हो गया है , क्योंकि इस क्षेत्र में चट्टानें लगातार खिसकती रहती हैं ।
यह फिर तबाही की वजह बन सकती हैं ।
सामान्य प्रशासन विभाग का कहना है कि इस मुद्दे पर रिमोट सेंसिंग रिपोर्ट आने के बाद ही कुछ कहा जा सकता है ।
उधर , केंद्रीय गृह सचिव दुग्गल ने नई दिल्ली में कहा कि बाढ़ के कारण जिन इलाकों में पुल बह गए हैं वहां सेना अगले १० दिनों में अस्थायी पुल बना देगी ।
कौंडोलीजा राइस को आज अमेरिकी विदेश मंत्री पद की शपथ दिलाई गई ।
राइस ने कोलिन पावेल का स्थान लिया है ।
राइस अमरीका के इतिहास में विदेश मंत्री के पद पर आसीन होने वाली पहली महिला हैं ।
इससे पहले अमेरिकी सीनेट ने कौंडोलीजा राइस की नियुक्ति की पुष्टि की ।
हालांकि राइस की नियुक्ति के लिए सीनेट में मतदान कराना पड़ा और लंबी बहस के बाद १३ के मुकाबले ८५ मतों से राइस की नियुक्ति को अनुमोदित किया गया ।
विदेश मंत्री के रूप में उनकी नियुक्ति का विरोध करने वाले १३ मत एक रिकार्ड है जो डेमोक्रेट सदस्यों के थे ।
इसके पहले १९७३ में हेनरी किंसिजर को सात व १९८१ में अलेक्जेंडर हेग को छह सीनेटरों के विरोध का सामना करना पड़ा था ।
पूर्व उपप्रधानमंत्री लाल कृष्ण आडवाणी ने आज स्वीकार किया कि जनता ने राष्ट्रीय जनतांत्रिक गठबंधन को जनादेश नहीं दिया ।
लोकसभा चुनाव परिणामों के बाद पहली प्रेस कांफ्रेंस में आडवाणी ने कहा कि उन्हें या दूसरे को ऐसे उलटफेर भरे परिणामों की उम्मीद नहीं थी ।
उन्होंने कहा कि बहरहाल जनता का जनादेश स्वीकार कर लिया गया है और भाजपा ने रचनात्मक विपक्ष की भूमिका निभाने का फैसला किया है ।
उन्होंने कहा कि ये परिणाम जनता का अभिमत नहीं बल्कि राज्यों के जनादेश का योगफल है ।
इसे राष्ट्रीय जनादेश या जनभावना कहना गलत है ।
जनता ने इस बार किसी भी दल या व्यक्ति को पूर्ण बहुमत नहीं दिया है ।
उन्होंने कहा कि राजग विकास को मुद्दा नहीं बना पाया और जहां यह मुद्दा बना वहां इसे सही तरह जनता के बीच नहीं रख पाए ।
इंडिया शाइनिंग के नारे से राजग को नुकसान हुआ ।
उन्होंने कहा कि फीलगुड का नारा उन्होंने ही आरंभ किया था लेकिन कुछ राज्यों में यह कारगर साबित नहीं हो पाया ।
राज्यों में एंटी इंकमबेंसी फैक्टर ने भी परिणामों में भूमिका निभाई ।
उन्होंने कहा कि विपक्षी दलों ने हिंदुत्व की सही व्याख्या पेश नहीं की ।
चुनावों में हार के मुद्दे पर उन्होंने कहा कि बेशक इससे भाजपा को गहरा झटका लगा है और इसकी समीक्षा की जाएगी ।
भाजपा फिर संगठित होगी और पार्टी को फिर मजबूत किया जाएगा ।
उन्होंने कहा कि भाजपा ने १९८४ में चुनावों में इतिहास रचा वो दौर निश्चित ही भारतीय राजनीतिक इतिहास का टर्निंग प्वाइंट था ।
उन्होंने कहा कि निराशा का ये दौर अस्थायी है और विश्वास जताया कि भाजपा एक बार फिर सत्ता में आएगी ।
आडवाणी ने कहा कि भाजपा ने विपक्ष और शासक के नाते जो साख बनाई है , यह एक बड़ी उपलब्धि है ।
हम फिर वापस आएंगे और महान भारत के स्वप्न को पूरा करेंगे ।
प्रधानमंत्री मनमोहन सिंह को बधाई देते हुए उन्होंने कहा कि नई सरकार को आम सहमति पर काम करना चाहिए ।
उन्होंने स्पष्ट किया कि विपक्ष में रहते हुए भी सही मुद्दों पर सरकार का सहयोग किया जाएगा ।
नेपाल में संसद की बहाली के बाद संसदीय दल के नेता गिरिजा प्रसाद कोइराला के बीमार होने के कारण प्रधानमंत्री पद पर उनकी ताजपोशी कल तक के लिए टल गई है ।
कोईराला के भतीजे और नेपाली कांग्रेस सदस्य शेखर कोइराला ने पत्रकारों को बताया है कि ब्रोंकाइटिस से पीड़ित कोईराला की तबियत में सुधार हो रहा है और वह शनिवार शपथ लेंगे ।
इसी बीमारी के चलते कोईराला बृहस्पतिवार को एक जनसभा को संबोधित नहीं कर पाए थे ।
लोकतंत्र की बहाली के लिए नेपाल में विरोध प्रदर्शनों की अगुवाई करने वाले सात दलीय गठबंधन की ओर से चुने गए कोईराला को कल ही नेपाल नरेश ज्ञानेंद्र ने प्रधानमंत्री नियुक्त किया था ।
आज संसदीय दल की बैठक के बाद शपथ ग्रहण समारोह में उन्हें प्रधानमंत्री पद की शपथ दिलाई जानी थी कि ऐन मौके पर वो बीमार पड़ गए ।
कोइराला अपने राजनीतिक जीवन में पांचवीं बार इस शीर्ष पद पर विराजमान होंगे ।
कोईराला १९९० में हुए जनआंदोलनों के बाद १९९१ में देश के पहले निर्वाचित प्रधानमंत्री बने ।
नेपाल में शांति और लोकतंत्र की वापसी की संभावना को और व्यापक करते हुए माओवादियों ने भी दो दिन पहले तीन महीने के एकतरफा संघर्ष विराम की घोषणा की जिसकी राजनीतिक दलों ने प्रशंसा की है ।